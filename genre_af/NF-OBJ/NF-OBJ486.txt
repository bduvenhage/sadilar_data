Ons nuwe ses-bed trauma-eenheid met sy eie wagkamer, konsultasiekamer, spesiale stoele vir asmalyers, nuwe ruskamers wat ook vir gestremdes geskik is en 'n eie roukamer, is 'n groot verbetering op die ou vier-bed trauma-eenheid wat gesukkel het om die daaglikse toeloop te hanteer," sê Uys. Die sentrum bedien die gemeenskappe van Elsiesrivier, Matroosfontein, Leonsdale, Eureka, die Clarke en Balvenie landgoede, Epping, The Range, Connaught Landgoed en Uitsig. Na-ure bedien die sentrum ook diehele Tygerberg sub-distrik - in totaal sowat 434 000 mense.
Bykomend tot die opgegradeerde eenheid, is die gesondheidssentrum met 'ngesentraliseerde suurstof-stelsel toegerus wat die ou mobiele stelsel vervang asook 'n nuwe interkom en brand alarmstelsel.
Die opgradering van ons gesondheidsgeriewe in die provinsie is n deurlopende proses en daar word voorkeur gegee aan daardie sentrums waar die nood die grootste is. Ons doel is om goeie geriewe te skep wat vir almal toeganklik is," sê Uys.
n Gemoderniseerde en uitgebreide trauma-eenheid wat feitlik die kapasiteit van die ou eenheid by die gesondheidssentrum op Elsiesrivier verdubbel, is hierdie week deur die Wes-Kaapse Gesondheidsminister, Pierre Uys, vir die publiek oopgestel.
