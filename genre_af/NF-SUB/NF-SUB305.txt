Liewe Kittie
Slegte weer of “bad weather from one at a stretch to the thirty June”. Is dit nie knap nie? O ja, ek ken al ’n mondjievol Engels; om dit te bewys lees ek An ideal husband met die woordeboek!
Gaan uitstekend met die oorlog: Bobroisk, Mogilef en Orsja het geval; baie gevangenes.
Hier is alles “all right”. Ons stemminge verbeter; ons hiper-optimisme triomfeer, die Van Daans goël met die suiker, Bep het haar kapsel verander en Miep het ’n week vry. Dit is die jongste nuus!
Ek het ’n aaklige senuweebehandeling ondergaan en nogal aan ’n voortand. Dit was ontsettend seer; so erg dat Dussel
* Leier van die NSB-party in Nederland.
selfs gedink het dat ek gaan flou val en ek was nie ver daarvan-daan nie. Onmiddellik het Mevrou ook tandpyn gehad!
Anne M. Frank
Ns. Ons het uit Basel gehoor dat Bernd die rol van herbergier in Minna von Barnhelm gespeel het. “Künstlerneigungen”, sê Moeder.
Donderdag, 6 Julie 1944
