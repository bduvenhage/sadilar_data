DIE NOENMAAL OP DIE GRAS
Na ín skildery van Monet
Alledaags of sedig was ek nooit. Ek het daaroor geen illusie nie. Ek is Parysenaar.
My professie: mateloos op my rug ñ plafonne het baie patrone ñ
en liewer dit as ín paraplu en ín sluier van verveling.
Sou hierdie here eers ín ompad wil loop met knibbelgoedjies
uit ín mandjie en kieliegrassies vir my stert, speel ek nonchalant saam.
Die bome sal gou verdonker,
die looppaadjie afskans wanneer hekke sluit om dan versigtig betas te word ñ
die een my enkel, die ander my sagte oor. Onvermydelik moet hulle kl··r maak, en soos bang getroudes
met die hasepad huis toe snel.
Netnou sal die een sy kierietjie staanmaak teen ín boom,
die ander sy krawat losknoop. Intussen tril refleksies oor my kaal vel,
plaas my so presies in die briljante middaglig dat hulle voornemens klaar in hulle prunellabroeke bult.
