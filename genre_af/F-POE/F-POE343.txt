Die Gimlet Eye-wedstryd
Skryf ’n liefdesgedig, versoek die inskrywing,
sonder ’n bywoord, byvoeglike naamwoord
of metafoor. Die sluitingsdatum aangedui.
Die prysgeld ruim. Publikasie gewaarborg:
“Ons liefde soos ’n dubbelbed
soos ’n internet
soos ’n sandkasteel
soos ’n stormsee
soos ’n hommelby
soos ’n tierlantyn
soos ’n vrugtevlieg
soos ’n prokureursbrief
soos ’n ’n ”
Nodeloos om te sê: geen wenner nie.
Inskrywings onsuksesvol.
