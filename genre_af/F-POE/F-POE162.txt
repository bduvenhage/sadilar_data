Gevries
Terwyl jy aan die opdood is, lê ’n mens jou sinne af,
word hul een ná die ander ingekort. Maar jy kan hul heel verplaas
deur net ’n sinnedoos
vir ’n lang tyd se bêre aan te skaf.
Veel omvattender is dié houerplek as die huisie vir ’n bril,
die sakkie vir jou Phonak, die kapsule van ’n pil.
Dis spaarbank vir eendag se gebruik: Niks kan tog verdwyn in ’n oogknip en nooit ooit weer wees nie;
’n dag is boonop ’n duisend jaar, ’n duisend jaar ’n oomblik.
Hierdie aarde sal ek gou weer ruik, die see sien speel met hierdie sand, hoor hoe rakel toue teen ’n mas, voel hoe waai suidoostewind,
want al my sinne is verpak, ek gaan weer uit van hier, niks is weg nie, niks gelaat: Ek is volledig ingevries.
