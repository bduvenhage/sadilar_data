Sêverby
Sê niks, dan is daar niks. Maar dit is nie te sê nie
as eindelik woorde my ontbreek dat ek nie dan nie
dat ek nie juis nie,
ek nie altyd, beminde,
jou nameloos lief kan hê nie.
Niks sê neem niks weg nie van wat die hart van vol is, dit swel soos met ’n springgety die somersee, en selfs
al sou die woorde faal
en het ons ’n bietjie ingelê, sal die liefde hom steeds
uit die verskiet te kenne gee.
