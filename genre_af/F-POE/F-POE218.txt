Gifmadeliefie
Lasiospernum bipinnatum, ’n meerjarige madeliefie-agtige plant
Die skaap moet liewers sawens wei winters op die Hoëveld –
ook in die Oos-Kaap se kontrei. Bedags sien hulle vaal bossies en hulle raak skoon watertand
vir enige groenigheid op die land.
Die geil ganskweek vreet hulle kwyl-kwyl; maar dis gifmadeliefie en gee net maagsteek. Die oë brand ook liggevoelig
agter die ore swel dit seer
en die onderpunt van die horing bly jeuk. Die trop se kondisie raak benard:
van brandoog en rondneuk lê hulle vierpoot in die lug
en met bloeding op die hart …
