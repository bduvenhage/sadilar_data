Skrywersblok
Vrees die verstarde arm, die vergroening van die oë (wat eens blou lug kon lees) deurdat hulle slegs sien hoe vinnig groei die gras – vrees die brein se onvermoë om in lugleegtes in aansprake te glo.
Vrees die alleenmandaat van die pen op die papier, die stillê soos die stif
van ’n sweisapparaat waarvan die gastoevoer afgesny is, die blaasvlam teruggesuig, die asem ingesluk.
