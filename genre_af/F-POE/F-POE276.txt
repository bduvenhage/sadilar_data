Onkloonbaar
meet twee albastergrootte ogies omsigtig in ’n koppie af
smeer wenkbroutjies aan na smaak
voeg twee teelepeloortjies net so, met skulp en al, daarby
smelt nou ’n handjie vol neus en klits die gaatjies oop na onder
rasper fyn die lippies weg totdat die mondjie tandloos sny
strooi as bolaag
’n paar knypies hare gekrul of ongekrul
en siedaar – dié Homo sapiens
is een uit ses biljoen
