DIE SLAAP VAN ’N GELIEFDE
Opstootsels sand het om my oë en onder my burka ingesluip.
Kamele het agter hulle uitgerafelde wimpers aangeloop.
Deur die vallei met die pad uit Be’er-Sjeva het tenks ons dreunend binnegery
en later weggeval waar die lope droog draai.
Nou praat jy nie. In jou saalsak is dadels vir die kamtige oase-piekniek.
Die rit duur in windkringe in.
Uiteindelik die koel skaduwees van stil palms.
Op my burka-kopkussing roggel die skynoefening ver, maar ek sien helikopters opswerm uit duinhalms.
Ek kruip in jou arm, maar jy slaap
soos ’n Israeli slaap, geborge in jou sorgloosheid terwyl ’n klipgooi weg onheil in Gaza broei.
burka: lang los kleed wat die hele liggaam bedek.
