ADMINISTREER
Die ganse staatsdiens het eens
in Herbert Baker se gebou gepas,
agter pompeuse pilare hul taak gedoen: ge-ad-mi-ni-streer.
Hulle het stowwerige webbe gespin, rooi linte gebind –
tot in Kaapstad, Messina en Koekenaap.
Toe die sandsteenmure
die nodelose vloed wou keer, vaar hulle uit,
bou en beset blokke kantore wat nou soos leggerkabinette langs Kerkstraat staan.
