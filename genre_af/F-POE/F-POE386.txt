Die geskiedenis van ons verhouding per e-pos
Deur die kuberruim
verander daagliks
vele boodskappe 
soos vlinders
van afwagting,
verander
in woedende bye
vol verwyt, afwysing en misverstand.
Selfs ’n leë boodskap
gevul met verlange en verdriet
in ons tyd van skeiding.
Dan die brommers
op die uitskot
van ’n wedersiens.
Totdat ons op airmail
niks meer versend
of ontvang nie.
