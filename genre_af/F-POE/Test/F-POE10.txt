REISIGER
ek het vir ons ’n kerk gekry –
knoetsig en bros soos geloof
tussen mure wingerdhout se rye stokke
duskant Joucas
breek pers trosse ons gebed se twyfel
koor bruin blare, adagio cantabile, ’n messe
vir die reis deur ons herfs
II
Dis onmoontlik om te glo dat die enigste rede vir ons bestaan kan lê in ’n voortdurende foltering waarvoor ons geen regverdiging of sin kan sien nie.
Luigi Pirandello
(vertaling: André P. Brink)
