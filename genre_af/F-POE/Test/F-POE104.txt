HOPSCOTCH
Só wip hulle, soos kleuters
hopscotch die rykes,
mik mooi met hulle voete (een voet by die blyplek, die ander by die werk) oor die baan van mure met elektriese heinings, sensitiewe alarms
en geslotebaanoë
– al hoe verder noord – van Parktown na Houghton na Rosebank na Sandton na Dainfern.
Kort op hul hakke moet bediendes volg –
met hul taxi’s en smouse en suburban shebeens.
O, wanneer kry dié speletjie klaar?
