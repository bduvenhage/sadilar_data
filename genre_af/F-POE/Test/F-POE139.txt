Toevallig
Die luiperd luier op ’n kameelboomtak, die gemsbok knabbel haasgras water toe; die luiperd op sy tak verstrak,
sy hart klop wild, sy tong proe bloed.
Die gemsbok lig sy kop, die luiperd spring, ’n horing gaan pylreguit deur sy blad – geen kinkels keer, die horing dring
tot anderkant, die lywe swaai, hul val.
Die horingpunt pen hul albei in die grond. Onder lê die luiperd, lê verbasend stil;
bo draai die gemsbok, kantel op ’n lank, sy kop bly steek in hierdie misverstand.
