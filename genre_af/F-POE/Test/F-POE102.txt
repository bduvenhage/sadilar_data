VILLA ARCADIA
Na slegs ses jaar se boomtown sprawl:
duisende myners in tente, sinkhuise, hostelle en hotelle, suiphuise en bordele vir enkellopende mans
besluit die Rand Lords dis een te veel en vlug
oor die rantjie – beskut van die smerige Eldorado rig hulle ’n heining rondom Parktown op.
Raserige, swetende bouers werk aan: Northwards,
Pallinghurst, Highfield Manor, en,
spesiaal vir Lionel Phillips,
met die rug gekeer op die myne se hel: Hohenheim
en later Villa Arcadia.
Maar steeds hoor hulle die gestamp van metaal op klip –
soos tromme in die nag.
