Die ou toktokkie
Die ou toktokkie is stil. Hy sit oor sy eie gat. Speel hy doodjie-dood?
Jy kan maak soos jy wil, hom na die broeison toe vat, hom, die klopper, opklop tot jy blou word.
Hy bly afgeklop.
Jy kan hom rol na ’n klip, jy kan hom vermorsel, hom tot snuif trap,
tot ’n vlagie wind –
hy laat hom dit welgeval. As hy moet klaar praat, sal hy sê hy’s in sy noppies:
Hy klop die ander toktokkies wat soos toktokkies maak.
