MATRONE:
Madame Beulah het gesê …
BEULAH staan op agter die gemakstoel. Sy vat aan haar oor en knipoog vir MATRONE.
BEULAH:	Oorbelle – soos vals minnaars – is meesters in die
ontglipkuns. (Knip oorbel vas.)
MATRONE	(ongemaklike glimlaggie): Ek sal nie weet nie, Ma-
dame.
BEULAH	(met herstelde waardigheid): Ha! Nog ’n besoeker!
MATRONE	(knipoog  vir  BEULAH):  Die  wyse  entrepreneurs  is
woelig vannag.
BEULAH:	En die rykes mildelik! (MATRONE gee die ruiker en
houer aan JEROME.) Goeienag.
MATRONE	(buig begrypend): Voorspoed, Madame.
MATRONE af.
BEULAH:	Versigtig, Danie. (Wys ’n geskikte plek vir die rui-
ker aan JEROME. Sy kyk in ekstase na die ruiker.)
Delikate  Lalique-vaas  met  drie  bloedrooi  rose.
(BEULAH  kyk in die silwerhouer.) Franse sjampanje
en kaviaar op ys in ’n kristalbakkie! (Sy haal die
kaartjie  met  bewende  vingers  uit  die  koevert.  Sy
lees): “We salute the return of Beulah. The Baron
Carlos Foundation granted us an exclusive scoop.
Even our cameras are excited and impatient.” (Aan
JEROME): Raai wie?
JEROME:	Time magazine.
BEULAH:	Skattie, ek is nie ’n politikus of terroris nie. (Sy lees
dramaties): “The editor, Vogue.”
JEROME:	Geluk!
BEULAH	(tel   bottel   rooiwyn   op):  My  geliefde  Chateau
Lafite,  vergewe  my  die  stukkie  owerspel.  (Aan
JEROME): Kurk hom, skattie. ’n Geskenkie vir Den-nis. (Terwyl hy dit doen, begin BEULAH die bottel sjampanje oopmaak soos ’n gesoute kelner.) En nou, Danie … nou is jy vir ’n paar oomblikke die persoonlike maître d’hôtel van madame Beulah.
JEROME begin die situasie geniet. Hy buig sy kop.
JEROME:	Merci, Madame.
BEULAH:	Twee kristalsjampanjeglase, twee delikate silwer-
teelepeltjies …
JEROME:	Melbaroosterbrood vir twee …
BEULAH:	So sonder tierlantyntjies kom Russiese kaviaar tot
sy volle reg!
JEROME knik sy kop en beweeg af. BEULAH gaan sit en skakel ’n nommer op die foon.
BEULAH: Dennis, darling, het skoon vergeet om jou te vra hoe vorder die maskers. (Luister.) Nefertiti is klaar!
(Opgewonde):  ’n  Jong  Grace  Kelly!  (Luister.)
Cleopatra ook? Excellent! En Beulah as Miss Uni-verse? (Luister.) Nie self-indulgent nie! Net self-esteem! (Luister.) Ja, die close-up! (Luister.) Not at all! Let him work through the night. Miss Universe moet voor môre se eerste operasie deur jou per-soonlik afgelewer word. Good night!
JEROME verskyn met silwerskinkbord. Op die skinkbord is sjam-panjeglase, melbaroosterbrood en twee silwerteelepels.
JEROME:	Jammer vir die wag.
JEROME plaas die skinkbord op die koffietafel. Hy skink een glas sjampanje.
JEROME:	Jy beter jou bedwing.
BEULAH:	Hoekom? (Pouse.) Raak jy bang?
