Wie’s  ek  om  te  praat  van  marshmallows?  (Ruik
weer aan wyn.)
DENNIS
(ruik  nog  steeds  aan  sy  wyn):  Die  beste  uit  Bor-
deaux.
DENNIS lui die silwerklokkie en JEROME verskyn byna onmiddellik.
DENNIS:
’n Kraffie water, asseblief.
JEROME af.
BEULAH:
Dié Bordeaux met water? Dis hoogverraad.
DENNIS:
Teen die wingerd. But obedience to Carlos en die
ses maande hergeboorte.
BEULAH
(stil): Natuurlik.
DENNIS:
Good girl.
JEROME kom in en plaas die kraffie water en twee glase op die koffietafel. Hy maak ’n hoflike buiginkie en stap weer uit. DENNIS skink water in ’n glas en plaas dit langs BEULAH se wynglas.
DENNIS:	Die dokter en dietician was akkoord. Fifty-fifty vir
die eerste twee weke. Daarna die tedious teetotal-
ler.
BEULAH	(neem slukkie wyn): Skuldig. (Neem slukkie water.)
Met versagtende omstandighede!
DENNIS	(lig sy glas): Ses maande hardepad.
BEULAH:	Sadis! (Dan stil): Die plek is so leeg ... klinies.
DENNIS:	After all, it is the best clinic, my darling. (Lig glas.)
Op jou sukses met die rook.
BEULAH:	As ek weer begin, sal dit ’n pyp wees.
DENNIS:	’n Pyp?!
BEULAH:	Carlos het af en toe van sy pyp gehou.
I’m just a social drinker, en hier sit ek en suffer ter wille van ’n koekie seep.
