BEULAH:
En Kirk Douglas met sy breë skouers, smal heupe
en ronde, spoelklipboudjies.
JEROME
(skuif  effens  ongemaklik  op  sy  stoel):  Eerlik  Ma-
dame, ek het vanaf die dag van my aanstelling in
die gym geboer.
BEULAH:
The proof of the pudding lies in the eating.
JEROME staan op en maak die band van sy japon los terwyl hy na haar kyk.
JEROME:	Wel …
BEULAH:	Wag,  wag!  (JEROME   is  onkant  gevang.)  Not  the
main lights, just the tail lights, darling.
JEROME:	Jammer, Madame, ek sal nooit weer nie.
BEULAH	(skalks): Moet dit nooit weer sê nie. (JEROME glim-
lag.) Nooit weer nie, Jerome.
JEROME:	Ek beloof, Madame.
JEROME draai met sy rug na haar en dus ook na die gehoor. Hy laat sy japon tot om sy enkels val.
BEULAH:	Geen silikoon nie?
JEROME:	Net harde werk, Madame.
BEULAH	(staan  op  en  voel  oor  sy  boude):  Die  liggaams-
reserwes van die jeug is verstommend. (Sy tik hom
speels op die boud.) Dankie.
JEROME trek sy japon aan. BEULAH doen oefening vir haar borste.
BEULAH: Ek “I must, I must, I must improve my bust” van die môre tot die aand, maar al wat improve is my armspiere. (Pouse.) Kom sit. Kom ontspan. (Hy doen dit gedweë.) Vir ’n vrou is die vlees ’n onge-kende beskermengel in haar jonger jare, maar dan ondergaan dié engel ’n metamorfose na ’n vernieti-gende, verwaande, vernederende woestaard.
BEULAH verberg haar gesig met albei hande. JEROME haal ’n sne-sie uit sy japonsak en gee dit aan haar.
JEROME:	’n Tissue, Madame.
BEULAH neem dit en droog haar trane af.
BEULAH:	Dankie.  (Pouse.)   Ek  wil  ons  kontrak  opskort,
Jerome.
JEROME:	Asseblief, Madame, ek sal harder probeer …
BEULAH	(simpatiek): Jy verstaan my verkeerd. Nie kansel-
leer nie, net ’n paar uur opskort.
JEROME	(duidelik verlig): Dankie, madame Beulah.
BEULAH:	Danie.
JEROME:	Madame?
BEULAH	(kyk  op  haar  horlosie):  Die  opskorting  het  sopas
begin. Sonder benadeling van jou regte.
JEROME:	Goed, Madame.
BEULAH:	“Madame” is ’n kontraktuele skepping en taboe ty-
dens die opskorting.
JEROME	(onseker): Goed … me … mejuffrou?
BEULAH:	Beulah, asseblief.
JEROME:	Dankie, Beulah.
Hulle drink hul glase leeg. Die telefoon langs haar bed lui.
BEULAH:	Danie, sal jy asseblief antwoord?
JEROME: Natuurlik. (Hy stap na die koordlose foon.) Ma-dame Beulah’s suite. (Luister.) Net ’n oomblik, as-seblief.
JEROME oorhandig die foon aan BEULAH.
