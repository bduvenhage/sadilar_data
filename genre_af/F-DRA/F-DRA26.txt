(wys na die twee leë glase): Twee vars glase, asse-
blief. (JEROME  neem die twee glase en staan op.)
Vars blomme het net een versoek: vars glase. (Sy
tik teen die kristalhouer.) Kristal by kristal. Dit bly
die beste kombinasie.
JEROME:
Natuurlik, Madame. (Hy stap uit met die glase.)
BEULAH:
A thing of beauty is a joy forever. (Raak saggies
aan ’n blom.) Sou dit net die Foundation wees, of
het Carlos, die leeu, reeds vooraf gebrul?
BEULAH kyk na die rangskikking, haal ’n langwerpige voorwerp in ’n waterdigte verpakking uit en maak dit versigtig oop.
BEULAH:	Waterdig verpak. (Sy haal ’n knewel van ’n sigaar
uit die metaalhouer in die verpakking.) Die beste
uit  Havana!  (Ruik  daaraan.)  Vir  die  skoonheids-
magnaat  van  die  wêreld  was  die  reuksintuig  die
sleutel tot al sy genot en sukses.
JEROME verskyn met twee glase.
BEULAH:	Laat ek vir ons skink. (Sy skink twee glase wyn.)
Eers ruik. (Hulle ruik daaraan.) Baron Carlos het
in sy toespraak aan sy Foundation voor die lood-
sing van sy huidige vlagskipproduk gesê: “Frailty,
thy cure is fragrance.” (Ruik weer aan wyn.) Dié
Bordeaux het ’n eksotiese neus. (JEROME  ruik on-
beholpe.) Carlos het ook gesê: “As jy ’n goeie wyn
nie  eers  optimaal  geruik  het  nie,  het  jy  dit  nooit
werklik  gedrink  nie!”  (Sy  lig  haar  glas  en  sy  en
JEROME  klink ’n heildronk.) Op die laaste nag van
die Godgeskape Beulah! En op jou: Miss Piggy!
JEROME:	Madame?
BEULAH:	Van môre af is alles uit God se hande. Dan klim die
messe, die silikoon, die naalde vol Botox, die laser-
strale, die steel en herrangskikking van kraakbeen
in. (Pouse.) En net die Here weet wat nog alles.
