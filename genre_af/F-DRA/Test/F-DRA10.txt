BEULAH
(wuif): Bon voyage!
JEROME af. BEULAH sit die masker op die bed neer en staan op.
BEULAH	(dramaties): “A mirror, a mirror! My kingdom for
a mirror!” (Haal handspieël uit bedkassielaai. Kyk
intens daarin.) Nou is jy weer my beste vriendin!
(Pouse.) Die res spaar ek jou. Die klein spataartjies
en yl kolletjies op my kop is ’n tjoeftjaffie vir die
geleerde manne van vandag. (Sy soen die spieël.)
Ons sal mekaar nou meer dikwels sien. Goddank
ek het nie kinders nie. Anders moes ek nog ’n de-
signer vagina ook kry! (Ernstig): Indien wel, sou
die  binne-  en  buiteskaamlippe  nog  dieselfde  jop
kon doen? Sou moedermuis, lokengel voor die ge-
notgrot, nog haar pels sagkens kon vertoon? Of sou
sy  bloot  ’n  kunshaarknoetsie  word?  (Pouse.)  Ek
wonder  net.  (Plaas  handspieël  terug  in  die  laai.
Druk  knoppie  teen  die  muur  bo  die  bedkassie.)
Selfs Matrone het ontpop in ’n warm, vriendelike
mens met ’n splinternuwe aanslag en meer gereel-
de besoeke. (Deurklokkie lui. Plaas masker vinnig
voor haar gesig.) Binne.
MATRONE	(verskyn): Madame?
BEULAH:	Stap nader. (MATRONE stap nader.) Ook jou vel lyk
sommer  blosend  jonger.  (Knipoog.)  Oor  ’n  paar
maande kry jy van my ’n koopbewys vir die mees
gesogte  skoonheidseep  van  alle  tye.  Lewenslank.
Beulah Jasmine.
MATRONE	(ongemaklik): Ek … wel, ek ….
BEULAH:	Dis asof jy deel in my vreugde. Dis my dank daar-
voor.
MATRONE	(baie ongemaklik): Madame … wel … dis teen ons
etiese kode.
BEULAH:	Jy sal sag, subtiel ruik na jasmyn.
