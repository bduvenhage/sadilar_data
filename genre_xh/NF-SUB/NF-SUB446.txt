









ISIVUMELWANO SOKUGUQUKA





EKUNGENWE KUSO LISEBE LEMICIMBI YEZEKHAYA (I-DHA):





NOMBUTHO WABASEBENZI BAKARHULUMENTE

[i-PSA]

KUNYE

NEMANYANO YESIZWE, EZEMFUNDO, EZEMPILO KUNYE NABASEBENZI ABAMANYENEYO

[i-NEHAWU]



NJENGAMAQELA KWIQONGA ELICEBISAYO LOKUGUQUKA

















IZIQULATHO



INTSHAYELELO

IINKCAZELO  

ISISHWANKATHELO NENJONGO YESIVUMELWANO

UMDA WESICELO

INDLELA YOKUZIPHATHA

IMITHETHO-SISEKO YOKUFUDUKA NEENJONGO EZIPHAMBILI

IIMVAVANYO ZOBUCHULE

UKUFUDUKA MALUNGA NODIDI-A LWEZITHUBA

UKUFUDUKA MALUNGA NODIDI-B LWEZITHUBA

AMALUNGISELELO ABASEBENZI ABAZAKUBEKWA

IPHANELI EBEKAYO

IINJONGO EZIPHAMBILI ZOKUBEKWA

UKUFUMANA AMALUNGU AMATSHA

UQEQESHO NOPHUHLISO

ULAWULO LOMSEBENZI

UNXIBELELWANO

UMHLA WOKUQALA NEXESHA ELIZA KUTHATHWA LESI SIVUMELWANO

ISISOMBULULO SEEMBAMBANO






INTSHAYELELO

Amaqela angena kwesi Sivumelwano sokuGuquka ngexesha kwimbali yelizwe lethu xa umceli-mngeni wokulawula inkqubo yotshintsho kwiMicimbi yezeKhaya ikuthi. Lixesha apho amaqela ajongene nomceli-mngeni ofanayo wokwakha nokutshintsha i-DHA yangoku ibe liSebe leMicimbi yezeKhaya elitsha ukuphucula ukufikelela, ubunzulu, izibonelelo zokusebenza, ukusebenza, inkuthalo nexabiso lokunikezwa kwenkonzo malunga nemisebenzi eyenziwa yi-DHA, ekubeni ngaxeshanye ukwandisa ingqesho nokuphucula ukusebenza, uqeqesho kunye nophuhliso lwabasebenzi, ixabiso nokuzinza kwemisebenzi yabasebenzi be-DHA okubalulekileyo kutshintsho oluyimpumelelo lwe-DHA.  

Amaqela avuma ukuba anokuzibophelela okufanayo kumdla obanzi wokunika iimfuno zophuhliso zeLizwe neSizwe soMzantsi Afrika. Aqhubeka avume ukuba uMgaqo-siseko ufaka amalungelo abo bonke abantu kwiRiphabliki kwaye ungqina iimpawu zentsulungeko zedemokrasi zesidima, ukulingana kunye nenkululeko. UMgaqo-siseko ubeka umsebenzi kuRhulumemente ukuhlonipha, ukuphakamisa nokuzalisekisa onke amalungelo njengoko kufakwe kuMqulu waMalungelo oLuntu.

Ngokunjalo amaqela abhale phantsi ngqo ingxelo zawo zokuzibophelela kwawo kunikezo olusebenzayo lwenkonzo karhulumente kwi-DHA, eqinisekisa ukuba iinkonzo eziyimfuneko ziyanikezwa kubahlali nabasebenzisi malunga nemisebenzi eyenziwa yi-DHA, kunye nolawulo loLuntu oluyimpumelelo nosetyenziso olukwiqondo eliphezulu lokusetyenziswa kwezibonelelo. Ukukhawulezisa ukunikezwa kweenkonzo ngokungqinelana nemithetho-siseko yolawulo loLuntu eyaxhaswa kuMgaqo-siseko nakuMgaqo-nkqubo weBatho Pele. Ukongeza, amaqela abhale phantsi iingxelo zawo zokuzibophelela kwawo ukudala inkcubeko yenkonzo karhulumente ethand’ilizwe layo kwi-DHA ezibophelele kulawulo loluntu lwemikhwa esesikweni, ukubambelela kulawulo lomthetho nakwindlela yokuziphatha kwa nokuphakamisa iindlela zokusebenza ezikhoyo ukugcinela kwa nokunqanda urhwaphilizo nokuphatha okubi. 

Amaqela kwisivumelwano sokuguquka ngenxa yoko atsho ngokuqinisekileyo ekwazibophelela ukuhlonipha kumagama nezenzo, kwanokuphila ngomoya nangencwadana yesi sivumelwano esiya kulawula iinjongo eziphambili, imithetho-siseko neekqubo zolawulo lwenkqubo yotshintsho ukwakha iSebe leMicimbi yezeKhaya eliTsha. 



IINKCAZELO

“Izithuba ezikudidi-A” zizithuba ezikwinqanaba le-9 ukuya kwele-12 kwisakhiwo esitsha.

“Izithuba ezikudidi-B” zizithuba ezikwinqanaba lesi-8 nangezantsi kwisakhiwo esitsha, kodwa akubandakanywa izithuba eziphantsi kodidi-A.

“Ubuchule” buthetha umxube wolwazi, izakhono, ukuziphatha nesiphiwo umntu angasisebenzisa emsebenzini, esibonisa ukuba nako komntu ukwazi iimfuno zesikhundla esithile.

“UMgaqo-siseko” uthetha uMgaqo-siseko womThetho weRiphabliki yoMzantsi Afrika onguNombolo-108 wonyaka ka-1996, njengoko uhlaziyiwe. 

“I-DG” ithetha uMlawuli-Jikelele we-DHA, umthunywa wakhe.[1]

“I-DHA” ithetha iSebe leMicimbi yezeKhaya.

“Umqeshi” uthetha i-DHA.

“Umsebenzi” uthetha nawuphi umntu ngaphandle kwekhontrakta ezimeleyo engo:

sebenza kurhulumente nofumana okanye onelungelo lokufumana umvuzo, noku;

ngenye indlela enceda ekuqhubeni ishishini le-DHA;

“I-GPSSBC” ithetha iBhunga leeNgxoxo leNdawo yeNkonzo kaRhulumente Jikelele.

“I-HR” ithetha icandelo eliyintloko leZibonelelo zaBasebenzi. 

“I-LRA” ithetha umThetho wobuDlelwane baseMsebenzini onguNombolo-66 wonyaka ka-1995, njengoko uhlaziyiwe. 

“Ukufuduka” kuthetha inkqubo yokubeka abasebenzi ukusuka kwisikhundla esinye kwisakhiwo sombutho esidala kwesinye kwisakhiwo sombutho esitsha.

“I-NEHAWU” ithetha iManyano yeSizwe, ezeMfundo, ezeMpilo kunye naBasebenzi abaManyeneyo.

“Ukubekwa” kuthetha ukubeka umsebenzi okhoyo kwisikhundla kwisakhiwo esitsha.

“I-PSA” ithetha uMbutho weNkonzo kaRhulumente, iManyano yorhwebo ebhalisiweyo. 

“ISivumelwano sokuGuquka” okanye “iSivumelwano” kuthetha esi sivumelwano sabo bonke.

“I-TCF” ithetha iQonga eliCebisayo lokuGuquka.

“Umsebenzi ongabekwanga ndaweni” okanye “umsebenzi oza kubekwa endaweni” uthetha umsebenziongekabekwa ndaweni kwisakhiwo sombutho omtsha.



3.	UKUQWALASELA KWAKHONA NENJONGO YESIVUMELWANO 

3.1	URhulumente waseMzantsi Afrika uzibophelele ekuxhobiseni abantu bakhe ukusuka kwiintsuku zabo zokuqala ukuya kutsho kwezokugqibela ngamaxwebhu alungileyo, nangokuxhasa ukhulo nokhuseleko ngokwenza abantu abanesakhono, abakhenkethi kunye nabandwendweli babe nako ukuba negalelo kuqoqosho lwethu.

3.2	I-DHA inika uluhlu olubanzi lweenkonzo kwilizwe lonke. Umzekelo, ngelungiselelo lobhaliso lokuzalwa nangezazisi, isebe lenza abantu babe nako ukuba nokufikelela kwiinkonzo zikarhulumente ezisisiseko. Ikwanika amaxwebhu ayimfuneko abandwendweli abanqwenela ukwenza ushishino kweli lizwe kwaye iququzelela ungenelelo njengommi lwabantu abanezakhono ezinqabileyo elizweni. Ukunqongophala kwezi zakhono kuchazwe njengesithintelo sokwandisa ukuveliswa nokukhula koqoqosho. Lilonke, i-DHA idlala indima ebalulekileyo ekufikeleliseni kwiinkonzo zikarhulumente nokuxhasa ukhulo loqoqosho kweli lizwe. Oku kuthetha ukuba mayibe namandla okunikeza ezi nkonzo ngobuchule nangokusebenzayo, ekuxhaseni isiQalo seNyathelo eliKhawulezileyo nelaBiweyo loKhulo loMzantsi Afrika (i-ASGI-SA) kunye nesiQalo esiHlangeneyo kukuFunyanwa kweZakhono eziPhambili (i-JIPSA). 

3.3	Ngazo zonke ezi ndlela ziphambili zisengqondweni, urhulumente utyale izibonelelo eziluqilima kutshintsho olugqibeleleyo lwe-DHA uKwakha iSebe leMicimbi yezeKhaya elitsha ukuze kuqinisekiswe ukuba iSebe linikeza iinkonzo eziqhelekileyo kuluntu, ezingenabuqhophololo nezisebenzayo kubo bonke abasebenzisi ngokuhambelana neempawu zentsulungeko nemithetho-siseko emiswe kwicandelo le-195 (1) loMgaqo-siseko weRiphabhiki yoMzantsi Afrika.

3.4	INkqubo yoGuquko iya kulinga ukuphumeza oku phakathi kwezinye ngoku: 

	3.4.1	phucula inkqubo yokusebenza yesebe; 

	3.4.2	lungelelanisa ngcono isakhiwo sayo kwimisebenzi yalo; 

	3.4.3	phucula izibonelelo zokusebenza zesebe;

3.4.4	ukwandisa ngokuthe chu into efunekayo yokufezekisa abasebenzi balo ukunika iinkonzo zikarhulumente ezisebenzayo nezineziphumo; kunye noku 

3.4.3	phucula nokuphuhlisa isiphiwo sabo bonke abasebenzi, kubandakanywa nangokukodwa abasebenzi abakulawulo.

3.5	Ukusebenza kunye nenkuthalo yabasebenzi be-DHA iyakuphuculwa phakathi kwabanye ngo:

	3.5.1	qeqesho, uphuhliso nokuxhotyiswa kwabasebenzi; noku

3.5.2	qinisekisa ukuba abantu abanobuchule okanye ukubanako ukuzuza izakhono ezilungileyo nobuchule bafakwa kwizikhundla ezilungileyo.

3.5.3 	kuqinisekisa ukuba abantu  abanobuchule obulungileyo baphuhliswe apho basilela khona kwixesha eliya kumiswa yi-DHA kwingcebiswano nomsebenzi kunye/okanye nemanyano yorhwebo.

3.6	Injongo yesi Sivumelwano sokuGuquka kukuphumeza phakathi kwezinye izinto, 

3.6.1	inkqubo yokufuduka kwabasebenzi abaqeshwe kwinqanaba le-12 nangaphantsi kwizikhundla kwisakhiwo sombutho esidala ukuya kwizithuba ezikwisakhiwo sombutho esitsha khon’ukuze bahlangabezane neenjongo eziphambili zeNkqubo yokuGuquka njengoko ziqulathwe kwisivumelwano.  

3.6.2	iindlela zokusebenza, iinkqubo, neendlela ezilawula iziphumo zenkqubo yokuGuquka kubasebenzi, kubandakanywa uqeqesho neenkqubo zophuhliso nokhuseleko lwengqesho kunye neziqinisekiso zokhuselo lwengeniso.

3.6.3	ukuqinisekisa ukuba akukho mntu uqeshwe yi-DHA uyakudendwa njengesiphumo senkqubo yokuguquka.



4.	UMDA WESICELO.

4.1	Esi Sivumelwano sibhekisa kubasebenzi abaqeshwe kwi-DHA kwinqanaba le-12 nangaphantsi.

	4.2	Esi Sivumelwano sibophelela:

		4.2.1	umqeshi;

4.2.2	Iimanyano zorhwebo ezisayine isigqibo kwesi Sivumelwano nabo bonke abasebebenzi abaphantsi komda obhalisiweyo we-GPSSBC abaqeshwe kwi-DHA kwinqanaba le-12 namgaphantsi.

4.2.3	malunga necandelo lama-23 (1)(d) le-LRA, bonke abanye abasebenzi bomqeshi abangengomalungu emanyano ebhalisiweyo eliqela kwesi Sivumelwano nabaqeshwe kwi-DHA kwinqanaba le-12 nangaphantsi.[1]



5.	INDLELA YOKUZIPHATHA

5.1	Amaqela mawabambelele kule mithetho-siseko yokuziphatha kuyo yonke inkqubo yokuguquka kwanokubekwa.

5.2	Kwesi siphelo, i-DHA, amaqela emanyano yorhwebo kwesi sivumelwano, amalungu awo kunye nabasebenzi be-DHA, ukongeza kwiimfanelo ezisemthethweni eziqhelekileyo zabo ma:

5.2.1	Babambelele kwimithetho-siseko, izikhokelo neendlela eziqulathwe kwesi Sivumelwano. 

5.2.2	Basasaze lonke ulwazi olusekwe kwizinto ezikhoyo hayi ukuthekelela. 

5.2.3	Balwele ukufikelela kwimvumelwano apho izigqibo zifunwayo. 

5.2.4	Benze ngendlela ekholisa kakhulu i-DHA, abasebenzi bayo neemfanelo zayo zokunikezwa kwenkonzo. 

5.2.5	Basebenze ngendlela ehloniphekileyo nenembeko komnye umntu. 

5.2.6	Babephantsi kweCandelo le-16 le-LRA, ukungaxelwa kolwazi oluyimfihlo. 

5.2.7	Babonise umnqweno wabo, ukuzibophelela nenkuthalo yokwakha i-DHA entsha. 

5.2.8	Banike isaziso esizeleyo sokungakwazi kwabo ukuya entlanganisweni okanye ukwenza amaxesha amisiweyo, kwaye bayakuyeka ekwenzeni njalo apho kunokuphetshwa ngokufanelekileyo. 

5.2.9	Baxele  phandle zonke iimbambano ezinokwenzeka baze bazikhuphele ngaphandle bona apho kukho okanye kubonakala ikukuphelelwa ngumdla.



6.	IMITHETHO-SISEKO YOKUFUDUKA NEENJONGO EZIPHAMBILI

Ukuguquka nenkqubo yokufuduka mayikhokelwe, phakathi kwezinye ziinjongo eziphambili nemithetho-siseko elandelayo.

6.1	Ukuqinisekisa ukunikezwa kwenkonzo okungaphazanyiswanga nokulandelelanayo ngexesha lokuguquka nokufuduka kwanokuqhelisa abasebenzi kwizakhiwo zombutho omtsha. 

6.2	Ukuququzelela okona kusetyenziswa kwabasebenzi nokukhulisa amandla abo ophuhliso.

6.3	Ukwenza kakuhle, ngokungaguqukiyo nangokufanelekileyo.

6.4	Ukulungiselela indlela elungileyo neselubala enciphisa amabango neembambano nenika ingqiniseko kubasebenzi kuyakwenzeka ngokufanelekileyo. 

6.5	Ukunxibelelana rhoqo nabasebenzi ukudambisa uloyiko nokungaqiniseki kunye nokuxhasa jikelele ukuthatha inxaxheba okwakhayo kwinkqubo. 

6.6	Ukunika isiphumo kwizakhono zophuhliso ze-DHA neenjongo eziphambili zobulungisa bezengqesho nezicwangciso, nokubalungelelanisa apho kuyimfuneko.

6.7	Ukunika ilungelo eliphambili nokulawula ukufuduka kwabasebenzi abakhoyo njengokulungileyo nokwenzeka ngokufanelekileyo.

6.8	Ukulungiselela inkqubo apho i-DHA iyakuba nobulumko bokubeka umntu naphi na kwiSebe ngokucebisana nalo mntu okanye imanyano yorhwebo yakhe esekwe kwiimfuno zokusebenza ze-DHA.

6.9	Umsebenzi uyakubekwa kwinqanaba elisezantsi kunelo libanjwe ngumsebenzi onjalo ngoku.

6.10	Ukubekwa kwindawo entsha kuyakwenziwa ngokungqinelana nemigaqo-nkqubo yokusiwa kwindawo entsha eqhelekileyo kwiNkonzo kaRhulumente.

6.11	Ukufuduka kuyakusebenza ngokungqinelana neprofayili yezakhono zomsebenzi nangokuqwalaselwa komthetho-siseko wokuvalwa kokudityaniswa. 

6.12	Nika intsingiselo kumthetho-siseko wokuphakamisa intsebenziswano kwi-DHA nolwabelwano ngolwazi, phakathi kwezinye izinto ngokuba ube nokuguquguquka xa ubandakanya abasebenzi kwezinye iindawo apho bangabamba izakhono okanye bazifumane ngexesha elifanelekileyo. 

6.13	Ukunyanzelisa umthetho-siseko onemfanelo ekwenzeni nase kuxhaseni izithuba ezingenalungelo lakubhangiswa kuchongo olusisigxina kwezo zithuba kwisakhiwo esitsha. 

6.14	Ukuqinisekisa ukuba izibonelelo zokusebenza ezoneleyo nezifanelekileyo ziyanikezwa ukulungiselela isicelo esinobuchule sesi Sivumelwano. 

6.15	Ukuqinisekisa unikezo lwenkonzo oluphucukileyo.



7.	IIMVAVANYO ZOBUCHULE

7.1	Bonke abasebenzi abakwizithuba ezikwinqanaba le-9 ukuya kwele-12 kwisakhiwo esidala mabaye kuvavanyo lobuchule kwiqela elithenjiwe neliqinisekisiweyo kwaye kuyakufuneka baye kudliwano-ndlebe lobuchule.

7.2	Iziphumo zovavanyo lobuchule ziyakusetyenziswa njengesixhobo sokuphuhlisa iimfuno zoqeqesho nophuhliso zomsebenzi.

7.3	Malunga nezicelo zaso neziphi izithuba ezingenamntu okanye ezitsha malunga noDidi-A lwezithuba, kufuneka umfaki-sicelo ukuba aye kuvavanyo lobuchule kwiqela elithenjiweyo neliqinisekisiweyo kwaye umfaki-sicelo kuyakufuneka aye kudliwano-ndlebe lobuchule. 







8.	UKUFUDUKA MALUNGA NODIDI-A LWEZITHUBA 

8.1	Kwisiphumo sesiqulatho somsebenzi wesithuba esibe notshintsho oluzinzileyo, oko kukuthi ama-50% okanye ngaphezulu, isithuba siyakuthathwa njengeso sesithuba esitsha kwaye imithetho-siseko eyimfuneko kwizithuba ezitsha iyakubakho. 

8.2	Kwisiphumo apho uvavanyo lomsebenzi lumise inqanaba lesithuba esohlukileyo, imigaqo-nkqubo jikelele neendlela kwiNkonzo kaRhulumente iya kubakho. 

8.3	Umntu wesithuba esitshintshileyo nongasilungelanga isithuba esitsha uya kubekwa kwisithuba kwinqanaba elinye kwiSebe. 

8.4	Ukufuduka kwabasebenzi bonke ukusuka kwisakhiwo esidala ukuya kwisakhiwo esitsha kuyakuqinisekisa ngokubhala okwenziwe yi-DHA.

8.5	Kwisiphumo sezithuba ezimbalwa ezikhoyo kwisakhiwo esitsha njengoko kuchaziwe kwisakhiwo esidala, uvavanyo lobuchule kunye nendlela ezakumiswa yi-DHA ngokucebisana neemanyano zakusetyenziswa njengendlela yokukhetha ukumisa ubeko. I-DHA iya kubonisana neemanyano kwi-TCF apho indlela exeliweyo itshintsha khona imeko zenkonzo yabasebenzi.

8.6	I-DHA iya kuba nobulumko bokubeka umsebenzi naphi na kwiSebe ngokusekwe kwiimfuno zokusebenza zalo emva kokubonana nomsebenzi kunye/okanye imanyano yakhe. Ukuba ulandulo lomntu onjalo alufanelekanga, i-DHA mayibize uncedo olufanelekileyo elungelweni layo. 



9.	UKUFUDUKA MALUNGA NODIDI-B LWEZITHUBA

Malunga nodidi-B lwezithuba, amalungiselelo esiqendu sesi-6 ngasentla ayakubakho ukulungiselela iimvavanyo zobuchule, ezingayi kubakho. 



10.	AMALUNGISELELO ABASEBENZI ABAZAKUBEKWA

	10.1	Uncedo lwabasebenzi abaseza kubekwa

10.1.1	Uncedo nodliwano-ndlebe lumele ukuqhutywa malunga nabasebenzi abaseza kubekwa ngenjongo yoku:

(a)	qinisekisa ukuba izigqibo ezilungileyo zingathathwa ngokunxulumene kokungakhethwa kuko kokubeka okunganika izakhono kwakhona okunokwenzeka. 

(b)	ukunika ingcaciso noncedo kubasebenzi abaseza kubekwa, 

10.1.2	I-DHA iyakuqinisekisa ukuba kukho unxibelelwano oluqhubekayo kubasebenzi abaseza kubekwa malunga nophuhliso kwinkqubo yokufuduka. 

10.1.3	Okulindelweyo, okunxulumene noku okanye neyiphi eminye imiba echaphazela abasebenzi abaseza kubekwa kumele ukulawulwa ngenyaniso, unxibelelwano lwarhoqo noluse lubala. 





11.	IPHANELI EBEKAYO

11.1	IPhaneli eBekayo iyakumiswa ukuze yongamele ukuphunyezwa kwenkqubo yokufuduka. 

11.2	Ukwakhiwa kwePhaneli

11.2.1	I-DG iyakuchonga abasebenzi abahlanu be-DHA, omnye wabo eyakuba nguSihlalo wePhaneli eBekayo. Ukongeza i-TCF iyakumisela usekela-sihlalo. 

11.3	Abakhi-mkhanyo

11.3.1	Iqela ngalinye lamaqela emanyano yorhwebo kwesi Sivumelwano liyakuchonga abakhi-mkhanyo ababini kwiPhaneli.

	11.4	Amagunya nemisebenzi yePhaneli

		Amagunya nemisebenzi yePhaneli ngala alandelayo:

11.4.1	Ukuthathela ingqalelo nokugqiba kuyo yonke imiba enxulumene kufuduko lwabasebenzi ukusuka kwisakhiwo esidala ukuya kwisakhiwo esitsha. 

11.4.2	Ukumema namphi umntu ukuza kwiintlanganiso zePhaneli okanye ngenye indlela ukuncedisa iPhaneli ekwenzeni iimfanelo zayo, apho iindleko, ukuba zikhona, ziyakuthwala yi-DHA.

11.4.3	Ukuxela zonke izigqibo zokufuduka ezithathwe yiPhaneli okanye yi-DG okanye umthunywa ogunyaziswe ngokufanelekileyo kubasebenzi  abachaphazelekileyo. 

11.4.4	Ukuphanda, nokunika ingxelo kwi-DG okanye kumthunywa ogunyaziswe ngokufanelekileyo kuwo namphi umba ophathelene nenkqubo yofuduko.

11.4.5	Ukongamela nokuqinisekisa isicelo esilungileyo nesingaguqukiyo senkqubo yofuduko njengoko kucingwe sesi Sivumelwano. 

11.4.6	Ukuqinisekisa ukuba inkqubo yokufuduka iyagqityezelwa ize iqinisekiswe isiphelo. 




	11.5	IiNtlanganiso neeNkqubo zePhaneli

11.5.1	IPhaneli iyakuhlangana njengoko naxa igqibile ukwenjenjalo, nangamanye amaxesha anjalo ukuba uSihlalo ubona kuyimfuneko. 

11.5.2	Iimfuno zekoram ukulungiselela iPhaneli zingama-50% kunye nelinye lamalungu ePhaneli. 

	11.6	Isaziso seentlanganiso zePhaneli

11.6.1	USihlalo wePhaneli uyakuba noxanduva lokubiza iintlanganiso zePhaneli.

11.6.2	Ngaphandle kokuba kuvunyiwe, izaziso zentlanganiso nganye, ezimele ukubandakanya iinkcukacha zendawo, ixesha, umhla, i-ajenda, nalo noluphi olunye ulwazi oluxhasayo olunxulumeneyo okanye ubungqina ngamaxwebhu, mazithunyelwe kwilungu ngalinye lePhaneli nabo nabaphi abantu abazifunayo okanye babizwe ukuba baye entlanganisweni, zingedlulanga iintsuku ezimbini zokusebenza phambi komhla ocetyiweyo wentlanganiso. 

	11.7	Imizuzu yeentlanganiso zePhaneli

11.7.1	USihlalo wePhaneli makaqinisekise ukuba imizuzu, iikopi zeengxelo zonke nezinye iinkcukacha ezinxulumeneyo exhomekeke kuzo iPhaneli ekufikeleleni kwizigqibo zayo nolunye unxibelelwano lwezigqibo zayo zigcinwe kakuhle.

11.7.2	USihlalo wePhaneli makaqinisekise ukuba:



11.7.2.1	iinkqubo nezigqibo zePhaneli, kubandakanywa amagama abo bonke abakhoyo, zibhalwa phantsi, kunye

11.7.2.2	nemizuzu yeentlanganiso zePhaneli ikhutshelwa onke amalungu zingedlulanga iintsuku ezintlanu zokusebenza emva kwentlanganiso nganye yePhaneli, ngaphandle kokuba iPhaneli igqibe ngenye indlela. 

11.7.3	USihlalo angachonga unobhala wemizuzu. 

	11.8	Ukulawulwa kwamalungu ePhaneli nabakhi-mkhanyo

		11.8.1	Amalungu ePhaneli ma:

11.8.1.1	Wenze imisebenzi yelungu lePhaneli kakuhle, ngokuthembekileyo nangenyameko.

11.8.1.2	Wenze ngokowona mnqweno we-DHA nabasebenzi bayo.

11.8.1.3	Waziphathe kwiimfuno zokumiswe ngokomthetho okwahlukeneyo, umthetho oqhelekileyo nezinye iimfuno ezilawula indlela esesikweni yabasebenzi bakarhulumente. 

11.8.1.4	Khusele ubumfihlo bolwazi abalwenza bucala njengelungu lePhaneli.

11.9.1.5	Baye kwintlanganiso nganye yePhaneli, ngaphandle kwaxa ilungu kufuneka lirhoxe okanye likhuphele ngaphandle kwintlanganiso, okanye ngenye indlela lenziwe alabinako ngenxa yokugula, ukulimala okanye ngeemeko ezingalindelekanga ngenene. 

		11.8.2	Abakhi-mkhanyo bePhaneli:

11.8.2.1	Mabakhusele ubumfihlo bolwazi alenza bucala njengomkhi-mkhanyo okanye iPhaneli nentlanganiso yayo. 

11.8.2.2	Abanakuthatha inxaxheba okanye baphazamise iintlanganiso neenkqubo zePhaneli. 

		11.8.3	Amalungu ePhaneli nabakhi-mkhanyo ma:

11.8.3.1	Baxele nowuphi umdla walo okanye wabucala othe ngqo okanye ongathanga ngqo elinganawo ilungu okanye umakhi-mkhanyo okanye iqabane lakhe, ilungu elinxulumene kakhulu losapho, isihlobo okanye azimanye nawo kushishino nakomphi umba onxulumene nomsebenzi ohlolwayo kwakhona yiPhaneli okanye umsebenzi owenze isindululo sokufuduka. 

11.8.3.2	Barhoxe kwiinkqubo zePhaneli apho umba ubuqwalaselwa khona apho ilungu okanye umakhi-mkhanyo engabonwa enomdla, ngaphandle kokuba iPhaneli igqibe ukuba umdla welungu okanye umakhi-mkhanyo awunto okanye awunxulumenanga. 

11.8.4	Akukho lungu laPhaneli liyokusebenzisa isithuba, ilungelo elilodwa okanye ulwazi oluyimfihlo olufunyenweyo njengelungu, ukulungiselela inzuzo yabucala okanye kuxhamle ngokungafanelekanga omnye umntu.



12.	IINJONGO EZIPHAMBILI ZOKUBEKWA

	12.1	UkuFaka iNkcaso yokuBekwa

12.1.1	Umsebenzi okanye iqela lemanyano yorhwebo, elisebenza egameni lamalungu alo, kwesi Sivumelwano eliqaqanjiselwe nakwesiphi isigqibo malunga nokubekwa komsebenzi, okanye neyiphi inkangeleko yenkqubo yokufuduka iyonke, lingabhekisa inkcaso kwiPhaneli ngokungqinelana neendlela ezimiswe ngezantsi. 

12.1.2	Inkcaso mayibhalwe kwaye iqulathe iinkcukacha ezoneleyo ukuze iPhaneli ibe nako ukwenza isigqibo esilungileyo. 

12.1.3	Inkcaso mayifakwe kwiintsuku ezintlanu zokusebenza zomsebenzi oqaqanjiselweyo ofumene isaziso esivela kwi-DHA sesigqibo esithathiweyo ngokuphathelene nomsebenzi. 



13.	UKUFUMANA AMALUNGU AMATSHA

13.1	Akukho zithuba ziya kupapashwa kude kube kugqitywe ukudityaniswa kunye nenkqubo yokubeka. 

13.2	Kwisenzo sokubekwa okugwebayo, upapasho lwangaphakathi nolwangaphandle lungabekwa kubulumko be-DHA apho iimfuno zesakhono sesithuba zingadibani nezakhono zabasebenzi ababekiweyo.



14.	UQEQESHO NOPHUHLISO

14.1	Amaqela ayakucebisana ngombono wokuphuhlisa uqeqesho olubanzi nenkqubo yophuhliso ukuphuhlisa ubuchule, izakhono  nengxelo yobuchule yabasebenzi be-DHA.

14.2	Inkqubo yoqeqesho nophuhliso iyakubandakanya, phakathi kwezinye izinto:

14.2.1	Uqeqesho lophuhliso lolawulo ukulungiselela abaphathi abakwinqanaba le-9 ukuya kwele-12, oluya kulungiselelwa yi-DHA.

14.2.2	Uqeqesho lokukhathalelwa kwabathengi lwabo bonke abasebenzi abakwinqanaba lesi-8 nangaphantsi kwanoqeqesho lophuhliso lwabaphathi olulungiselelwe abaphathi abakula manqanaba.



15.	ULAWULO LOMSEBENZI 

Amaqela ayakucebisana ngombono wokuphuhlisa umgaqo-nkqubo wolawulo lomsebenzi obanzi nenkqubo yokulawula umsebenzi wabasebenzi be-DHA abachongwe kwisakhiwo esitsha. Umgaqo-nkqubo uyakuhambelana nesakhelo solawulo lomsebenzi weNkonzo kaRhulumente. 




16.	UNXIBELELWANO

I-TCF iya kuthunywa ukuba isebenze ngayo yonke imiba yonxibelelwano enxulumene nesi sivumelwano. 



17. 	UMHLA WOKUQALISWA NEXESHA ELIZA KUTHATHWA LESI SIVUMELWANO 

Esi Sivumelwano siya kuqala ngomhla wotyikityo size siphele ngomhla oyakumiswa ngamaqela. 



18.	ISISOMBULULO SENGXOXO

18.1	Ukuba ingxoxo iphathelene nomba wokufuduka, umsebenzi okanye iqela lemanyano yorhwebo kwesi Sivumelwano makuqale kubhekiswe inkcaso ngokungqinelana neendlela ezimiswe kumhlathi we-10.

18.2	Ukuba inkcaso ayisonjululwanga ngokwanelisayo, umsebenzi okanye iqela lemanyano yorhwebo kwesi Sivumelwano lingabhekisa inkcaso ngokutolikwa okanye ukwenziwa kwesicelo sesi Sivumelwano kwi-GPSSBC.

Ukuba ingxoxo inxulumana nokubekwa komsebenzi, kwaye ingxoxo enjalo ayikho phantsi kolawulo lolawulo lokwenziwa komsebenzi ngokungalunganga, amaqela avuma ukubhekisa ingxoxo enjalo kulamlo lwabucala.

Amaqela ayakumisa iPhaneli yabalamli ukulungiselela oku. 



Isayinwe yaze yabekwa umhla e ___________________________ nge ____ umhla ka ________________.



_________________________

We-DHA

Ogunyaziswe ngokufanelekileyo



_________________________

We-PSA

Ogunyaziswe ngokufanelekileyo



_________________________

We-NEHAWU

Ogunyaziswe ngokufanelekileyo



