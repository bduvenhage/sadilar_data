

Leaves												Xhosa

Kutheni amagqabi ombona engekho luhlaza?



Instructions:

Folio strap: Iziganeko zonqongophalo

Byline: Izifundo esezikwibanga eseliphambili ngombona nangemveliso



Kweli xesha lonyaka izityalo zombona kwiindawo ezininzi seziphuhliseke kakuhle kwaye yinto enokwenzeka ukubona iziganeko zonqongophalo lwezondlo. 



Eli lithuba elimangalisayo lokuba uhambahambe entsimini yakho ukhangele iingxaki onokuba unazo nezifanele ukuqwalaselwa kwangoku (umzk. ukunqongophala kwe-Nitrogen okunokulungiseka ngomaleko ongaphezulu we-LAN), nezinye izinto ezinokuqwalaselwa kwixesha elizayo lonyaka. 



I-Nitrogen

Inkxaso eyaneleyo ye-nitrogen inxulumene nokukhula okukhawulezayo okungaqhubi ngokwezini kananjalo nebala eliluhlaza obunzulu. Unqongophalo lwe-nitrogen luphawuleka ngokuncipha kokukhula kwesityalo nebala eliluhlaza elifipheleyo okanye ibala elityheli. Obu butyheli bukholisa ukuqala encamini yegqabi buhle embindini wegqabi. Ukuba ukunqongophala kunobuzaza, indawo echaphazelekileyo iya kugqibela ngokujika ibe ntsundu ize ife. Njengoko i-nitrogen ihamba-hamba kwisityalo, amagqabi amadala ayibonakalisa kuqala imiqondiso yonqongophalo lwe-nitrogen.



I-Zinc

Umbona unokubonisa imiqondiso eliqela efana namabala amhlophe kwiindawo ezintsha ezikhulayo. Unako ngokunjalo ukubonisa imigca ebanzi yokugqola (etyheli) kwicala elinye, okanye kumacala omabini omthambo osembindini. Imiqondiso yeziganeko zokunqongophala kwe-zinc ibonakala njengokugqola nokuba phakathi kwemithambo nobutyheli jikelele kwezona ndawo ziphezulu zamagqabi. Imingcipheko, umthambo ophakathi neencam zamagqabi zihlala ziluhlaza. Xa kuthethwa gabalala izityalo ziyanqaphela.



I-Sulphur

I-sulphur yinxalenye eyimfuneko kwii-amino acids neeprotheyini ezininzi. Njengoko ezi iziibloko zokwakha kwisityalo, i-sulphur iba sisigxina kwisakhiwo sesityalo. Umqondiso ophuma phambili wonqongophalo libala elifipheleyo lamagqabi asematsha, nangona kunjalo, kumaxa amaninzi onke amagqabi aba nebala elifipheleyo eliluhlaza, kanti umahluko wokufiphala phakathi kwamagqabi amadala namatsha awuqapheleki lula. Oku kunokukhokelela ekuphosweni kwengxaki yonqongophalo lwe-N nonqongophalo lwe-S (Imiqondiso yonqongophalo lwe-nitrogen iqala ibonakale kumagqabi amadala). Kwezinye iziganeko imithambo yamagqabi inokukhanya ngebala kuneendawo eziyingqongileyo. 



Iziganeko zokunqongophalo lwe-sulphur zenzeka emva kokusetyenziswa kwithuba elide kwezichumiso ezingaqulethanga sulphur ezifana nemixube engenanto nezinye iimveliso eziqulethe imidibaniso ye-phosphorus ephezulu.



Unqongophalo lwe-Potassium

Unqongophalo lwe-potassium luphawuleka ngokuncipha kokukhula kwesityalo nokuba tyheli kunye/okanye ukutsha kwemingcipheko yamagqabi. Njengoko i-potassium ihamba-hamba kwisityalo, imiqondiso ibonakala kuqala kumagqabi amadala. Esinye isalathiso sonqongophalo lwe-potassium kukuncipha kwesitroyi okanye isikhondwana nto leyo ebanga iingxaki zokuxinana, ukucutheka kwesakhono sokumelana nezifo kunye nokuncipha kokomelela kwasebusika kwizityalo zonyaka uphelele okanye ezasebusika. 



Iziganeko zohlalutyo lwe-potassium, ezifumaneka ngeendlela ezahlukahlukileyo zokucaphula, ziyathelekiseka. Iziganeko zohlalutyo lwe-potassium zomhlaba ongaphezulu kwimihlaba eyisanti azisosalathiso esithembekileyo seziganeko zonqongophalo ngenxa yokukhukuliseka kwe-potassium ethi ingene kumhlaba ongezantsi.



I-Phosphorus

Imiqondiso eyaziwayo nebonakalayo yonqongophalo lwe-P ebonakala kwizityalo ezininzi ibandakanya: 

Ukukhula okunqapheleyo. 

Umbala oluhlaza ofipheleyo okanye oluhlaza-sabublowu. 

Umbala onokubakho osabu-purple kwiindawo ezithile zesityalo. 

Ukudubula kweentyatyambo okunciphileyo kunye/okanye kokuveliswa kwembewu. 

Ukuvuthwa okubambezelekayo. 





