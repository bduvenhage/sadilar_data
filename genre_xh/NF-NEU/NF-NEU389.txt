






UMPHANDLE|UBOMI BAKHO|IMIBA|USHICILELO|IZALATHISO |URHULUMENTE|IITHENDA|IMISEBENZI





English
|
Afrikaans
|
Malunga
|
Qhagamshelana
|
Uncedo
|
Funa nzulu  |



 





Umphandle > Urhulumente > uRhulumente Wephondo leNtshona Kapa > Iindaba > iSebe likaRhulumente Wephondo leNtshona Koloni Lidiza Inyanga yoMdumba Njengeyempilo Yokubeleka

iSebe likaRhulumente Wephondo leNtshona Koloni Lidiza Inyanga yoMdumba Njengeyempilo Yokubeleka






UBUME

IINKONZO

AMAPHULO

================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================

IINDABA

IINTETHO

USHICILELO

================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================

IIKOMITI

AMAQUMRHU KAHULUMENTE

================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================

IZIXHOBO

================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================

UQHAGAMSHELWANO



31 uJanuwari 2006
UMTHOMBO WEENDABA Isebe Lezempilo (The Government of South Africa)

UGqr Manto Tshabalala-Msimang, uMphathiswa weSebe lezeMpilo wesizwe ubhengeze ukuba ukuqala ngo-2006, inyanga yoMdumba iya kubekelwa bucala njengenyanga Yempilo Yesizwe Ephathelele Ekubelekeni. Umxholo Wesizwe wango-2006 uthi, "Sindisa Isizwe, Yomeleza Impilo ephathelele Ekubelekeni'.

Indawo ezihlala abantu kungoku nje zijongene nengxaki yokwanda kwezihlo zokukhulelwa okungafunekiyo nokungacetywanga, kuqukwa nokukhulelwa kwamantombazana asanda kufikisa ebuntombini ( i-10% yeentsana ezizalwayo zizalwa ngala mantombazana), izifo ezosulela ngesondo, kuqukwa neNtsholongwane kaGawulayo. Ngo-20 okwakaloku nje. Ngoko ke amaqabane/ abalingani bayabongozwa ukuba bazisebenzise ezi ndlela zikhoyo zocwangciso-ntsapho zifanelekileyo nezifumaneka kumaziko abo empilo, ukuzikhusela bona nokukhusela abanye kananjalo.

Inyanga Yokuqatshelwa kweMpilo ephathelele ekublekeni iya kumiselwa eNtshona Koloni kwiSemina yonyaka yoKwazisa mayela neMpilo ephathelele ekuZaleni neya kuba ngomhla we-17 kweyoMdumba ka-2006 eRiver Club, eObservatory. ISebe Lezempilo liya kusebenzisa eli thuba lisazisa ngeWestern Cape Youth Z-Card.

Imicimbi eyahlukeneyo ilungiselelwe ukuba yenziwe ngoFebruwari 06, apho kuya kube kubhiyozelwa iNyanga yeMpilo kananjalo nokukhuthaza ndawonye nokomeleza impilo ephathelele ekuzaleni kunye nononophelo lwempilo. Oku kuquka:


* USuku lokuQatshelwa koMhlaza Kwihlabathi: 4 kweyoMdumba
* Iveki Yokusebenzisa Kweentsilathi: 7 - 14 kweyoMdumba
* Iveki Yokuqatshelwa Kweimicimbi Yesondo: 13-18 kweyoMdumba
* Iiveki Ezimbini Zoqeqesho Ngokubeleka: 13-26 kweyoMdumba
* Usuku Lokuqatshelwa Kocwangciso-ntsapho: 28 kweyoMdumba


Imiyalezo ephambili kolu ngenelelo ibandakanya:


* Ukufa kwababelekayo kungacutheka xa ubani emana esiya eklinikhi ebonelela ngononophelo ngaphambi kokubeleka xa iinyanga zisembalwa.
* Umhlaza wesibeleko ungathintelwa ngokukhangelwa / uhlolwe kwiklinikhi ekufuphi nawe.
* Ukunyangwa kwezifo ezosulela ngokwabelana ngesondo kungagqibela ngokuzinqanda iingxaki zempilo ephathelele ekuzaleni.
* Ukubandakanyeka kwamadoda kwimpilo ephathelele ekuzaleni kungenza umahluko noko.


Iinombolo ezingahlawulelwayo zefowuni ezingaceda uluntu ukuba lukwazi ukufika:


* kwi-Emergency Contraception Hotline: 0800 2 46 4 32
* kwi-HIV/AIDS Helpline and Lifeline for Depressed Youth: 0800 012 322
* kwiLoveLife Helpline: 0800 121 900 (ulutsha)
* kwiRape Crisis Helpline: 0800 150 150
* kwiPregnancy Advice Service: 021 404 2163 (iyahlawulelwa)


URhulumente wePhondo leNtshona Koloni uzibophelele ekuphumezeni Iminqweno Yophuhliso kule Nkulungwane, ngokuthi agxininise ekuyisiphuleni neengcambu zayo intlupheko, aphumeze imfundo eyeyona nto ingundoqo, akhuthaze ulingano ngokwesini awaxhobise namabhinqa, anciphise inani lokufa kwabantwana, aphucule impilo yabakhulelweyo/yokuba ngumzalikazi ukulwa isifo uGawulayo neNtsholongwane yakhe nokuqinisekisa ngemeko ezinzileyo.

uMzantsi Afrika ungowona unomthetho obanzi kwihlabathi jikelele ngokubhekiselele ekunikeni ingqalelo amalungelo oluntu, kuqukwa namalungelo endibano yesondo nawokuzala, ondlaliweyo phaya kumthetho, iConstitutional Act (Act No.108 of 1996) nakumthetho iChoice on Termination of Pregnancy Act (Act 92 of 1996) njengoko ulungisiwe (Act No. 38 of 2004).

ISebe lezeMpilo linemigaqo-nkqubo yokuqhubela phambili, ebandakanya uMgaqo-nkqubo wezokucwangcisa kunye nezikhokelo zoMgaqo-nkqubo wobonelelo ngekonzo yoCwangciso, Ukukhangelwa koMhlaza Wesibeleko, uMgaqo-nkqubo kunye nesicwngciso-qhinga Sokuphumeza umthetho iChoice on Termination of Pregnancy, noMgaqo-nkqubo ojongene nokuXhatshwazwa ngesondo, izikhokelo zoLawulo ezimalunga nokuNonotshelwa kwabaxhatshazwe ngeSondo, uMgaqo-nkqubo ojongene nezoLutsha kunye noMgaqo-nkqubo weMpilo ngexesha lokufikisa, ezempilo ezikolweni, izikhokelo zoMgaqo-nkqubo wokuLawula nokunqanda izigulo zemfuzo, iinkcukacha-mpepha iziphene ezidaleka ekuzalweni nokuKhubazeka kosana lusavela kunye neenkcukacha-mpepha ezimalunga nokuba ngumzalikazi.

Sele zikho iinkqubo ekujongwe ngazo ukunciphisa ukufa kwamabhinqa abelekayo neentsana ezizalwayo, ezo nkqubo zezi yiNational Confidential Enquiries kunye nesiqinisekiso Sokuswelekelwa Kukamama kunye kwanokuchongwa kweengxaki zangaphambi kokubeleka.

Uluntu luya kwazi ukufikelela kwiinkonzo zempilo ephathelele ekuzaleni apho kuqukwa khona neenkonzo zocwangciso-nzala, impilo yabakhulelweyo/yobuzalikazi, ukukhangelwa komhlaza wesibeleko nowebele, ukukhutshwa kwezisu, uGawulayo neNtsholongwane yakhe kunye nezifo ezisuleleka ngesondo.


Ucwangciso-ntsapho


Ukucwangcisa usapho kuyeyona nto ibisoloko iqhubeka ixesha elide kwezempilo kuzanywa nokulwa uGawulayo neNtsholongwane yakhe. Ukuqinisekisa umgangatho wenkonzo yeyona ntsika yokuphucula ezempilo, ukuphuhlisa nokukhusela amabhinqa, amadoda, abo bakwixesha lokufikisa kunye nabantwana. Ucwangciso-nzala yeyona ndlela yokunceda iintsapho kunye nabantu ekunqandeni ukukhulelwa okungeyomfuneko. Imingeni ekujongenwe nayo ngokuphathelele kuGawulayo nentsholongwane yakhe ndawonye nokufa kwabakhulelweyo neentsana akungethiwa kuqwalaselwe ngokupheleleyo zingekaqiniswa iinkonzo zocwangciso-nzala. Umgaqo-nkqubo Wocwangciso-ntsapho ke ngoko ujolise, phakathi kwezinye izinto, ekuxhobiseni amabhinqa, ukubandakanyeka kwamadoda kwimpilo ephathelele ekuzaleni kwanemfuneko yokuba amadoda namabhinqa athi ezikhethela indlela yawo yempilo ephathelele ekuzaleni abe ekwenza oko enolwazi.

Zikhona kwaye ziyafumeneka iindlela ezahlukeneyo zocwangciso kwiikliniki zoluntu kweli phondo. Ezo ndlela ziquka iipilisi zocwangciso, izitofu nezixhotyana zocwangciso ezifakwa esibelekweni, kukho iikhondom zamadoda nezamabhinqa kanti kukwakho nohlobo lokucwangcisa ngokunqanyulwa kwenzala, oko kwenziwa ngokusikwa okanye ukubotshwa kwemibhojana ehambisa imbewu emadodeni ze kusikwe okanye kubotshwe imibhojana evela kwisiyilelo-maqanda kumabhinqa, kananjalo likwakho nechiza locwangciso-ntsapho ngokungxamisekileyo. Uthintelo oluntlantlo-mbini - ukusetyenziswa kweentsilathi kuphela, oko kusenziwa ngendlela echanekileyo kwanengatshintshiyo, okanye kusetyenziswe ikhondom kunye nolunye uhlobo locwangciso (apho kusetyenziswa ichiza locwangciso-ntsapho lokungxamisekileyo kwimeko yengozi), yeyona nto ibethelelwayo ukuthintela ukukhulelwa okungeyomfuneko kananjalo nezifo ezosulela ngesondo kuqukwa neNtsholongwane kaGawulayo.


Inkqubo Yokukhangelwa Komhlaza Wesibeleko


Umhlaza wesibeleko yeyona nto iwathumela kwantsonga nyawana amabhinqa aseMzantsi Afrika. Uphando ludandalazise ukuba ngokomlinganiselo liba linye ibhinqa ubuncinane kumabhinqa angamashumi amathathu ananye eMzantsi Afrika aye ahlaselwe ngumhlaza wesibeleko ngexesha lawo lokudla ubomi. Ukukhangelwa komhlaza uze ubhaqeke msinyane kwenziwe nonyango ngokusika/ngokutshisa ukunqanda ukunwenwa komhlaza, yeyona nto ibekwe phambili kwezempilo kwiSizwe siphela. Ngokwezikhokelo zomgaqo-nkqubo, wonke umntu olibhinqa kufaneleke ukuba akhangelwe izihlandlo ezithathu mahala xa ekwisithuba seminyaka engama-30, engama-40 nengama-50 eminyaka yobudala. Le nkonzo iyenziwa kuwo onke amaziko ezempilo.


Ukukhutshwa Kwezisu


Umthetho iChoice on Termination of Pregnancy Act (No.92 of 1996) ichaza ithi umntu olibhinqa nokuba ukweyiphi na iminyaka ofuna ukukhupha isizu, angakwenza oko ngokufaka isicelo kugqirha okanye kunesi oqeqeshiweyo, xa ekwisithuba seeveki ezilishumi elinambini ekhulelwe. Singakhutshwa isisu kwiiveki ezili-13 ukuya kwezingama-20 zokukhulelwa, ukuba sele zingaphezu koko iiveki, oko kuthetha ukuba ungakho umngcipheko wengozi emzimbeni, engqondweni yakhe, ekuhlaleni nakuqoqosho lwezempilo. Ibhinqa elingasafuniyo ukuba kube sabheka phambili ukukhulelwa kwalo kufuneka liye kwiklinikhi ekufuphi nalo.


Ukufumana ezinye iinkcukacha dibana:



* noNks Marco ojongene Nosuku Lokuqatshelwa Kwesifo Somhlaza Kwihlabathi; Inombolo Yomnxeba: 012-689 5347
* uNks L Mzilikazi ojongene neVeki Yokusetyenziswa Kweentsilathi: Inombolo Yomnxeba: 012-483 3116
* UNks Adamo ojongene neVeki Yokuqatshelwa Kweimicimbi Yesondo:, Inombolo Yomnxeba: 021, 4832684 okanye uMnu Burzelman 021-9181647
* uNks E Arends ojongene nePregnancy Education Fortnight: inombolo Yomnxeba: 021, 483 2680
* UMnu. R Burzelman ojongene Nocwangciso-ntsapho: Inombolo Yomnxeba: 021-918 1647


Imibuzo ingabhekiswa:
Kunks Marie Adamo
Usekela Mlawuli: Wemicimbi Yenzala, Wesebe Lezempilo Lephondo Lentshona Koloni
Inombolo Yomnxeba: 021 483 2684
I-email: madamo@pgwc.gov.za





This content also available in English

UVIMBA-MPEPHA WEENDABA


2009:       uJAN      uFEB      uMAR      uAPR     

2008:       uJAN      uFEB      uMAR      uAPR      uMAY      uJUN      uJUL      uAUG      uSEP      uOCT      uNOV      uDEC     

2007:       uJAN      uFEB      uMAR      uAPR      uMAY      uJUN      uJUL      uAUG      uSEP      uOCT      uNOV      uDEC     

2006:       uJAN      uFEB      uMAR      uAPR      uMAY      uJUN      uJUL      uAUG      uSEP      uOCT      uNOV      uDEC     

2005:       uJAN      uFEB      uMAR      uAPR      uMAY      uJUN      uJUL      uAUG      uSEP      uOCT      uNOV      uDEC     

2004:       uJAN      uFEB      uMAR      uAPR      uMAY      uJUN      uJUL      uAUG      uSEP      uOCT      uNOV      uDEC     

2003:       uJAN      uFEB      uMAR      uAPR      uMAY      uJUN      uJUL      uAUG      uSEP      uOCT      uNOV      uDEC     



Umxholo okweli phepha wagqibela ukuhlaziywa nge- 8 uMatshi 2006



Ingaba kukho nto ungayiqondiyo kwiintetho zaseburhulumenteni



| IMIBUZO? Sibuze nje wena: questions@capegateway.gov.za



Isigama Esinokusetyenziswa | uMgaqo-nkqubo Wemfihlelo | Ilungelo Lobunini







I-Cape Gateway yinkonzo karhulumente ejoliswe kubemi beNtshona Koloni, ebonelela ngolwazi ngorhulumente wedolophu, owephondo nowesizwe





