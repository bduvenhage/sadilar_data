






UMPHANDLE|UBOMI BAKHO|IMIBA|USHICILELO|IZALATHISO |URHULUMENTE|IITHENDA|IMISEBENZI





English
|
Afrikaans
|
Malunga
|
Qhagamshelana
|
Uncedo
|
Funa nzulu  |



 





Umphandle > Urhulumente > The Government of South Africa > IiNkonzo > Ezempilo > Ezokubeleka > Ukuthintela Ukukhulelwa (Ucwangciso-ntsapho)

Ukuthintela Ukukhulelwa (Ucwangciso-ntsapho)






UBUME

IINKONZO

AMAPHULO

================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================

IINDABA

IINTETHO

USHICILELO

================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================

IIKOMITI

AMAQUMRHU KAHULUMENTE

================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================

IZIXHOBO

================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================

UQHAGAMSHELWANO






INKCAZELO:

Le nkonzo ibonelela ngamacebiso malunga neqela leendlela ezikhuselekileyo, ezisebenzayo nezamkelekileyo zokuthintela ukukhulelwa, macebiso lawo abasetyhini, amadoda, umlisela nomthinjana banokuxhamla kuwo ekuthintelweni kokukhulelwa okungadingekiyo.


* Ulwazi neengcebiso
* Iindlela zokunqanda ukukhulelwa
* Iinkcukacha zoqhagamshelwano ezingaluncedo.



ULWAZI NEENGCEBISO


Ingcaciso ngeqela leendlela zokuthintela ukukhulelwa inikwa abantu ukuze babe nokwenza izigqibo ezifanelekileyo ngokuxhomekeke kwiingxaki abakhe banazo nokuxilongwa kwemizimba yabo. Ukuba kuthe kwabhaqwa isifo esingumvuka wokwabelana ngesondo ngendlela engakhuselekanga, eso sifo siya kunyangwa ngamayeza afumaneka kwikliniki okanye umntu lowo angathunyelwa kwikliniki eyodwa ejongene naloo mcimbi, ngokuthi anikwe incwadi yembalelwano ukuba ayinikezele kweso sibhedlele athunyelwa kuso.

Yakuba ityunjiwe loo ndlela ithile yokuthintela ukukhulelwa, lowo ubandakanyekayo uya kusoloko ekhangelwa ukuba akabi nazingxaki ngenxa yokusetyenziswa kwamachiza awanikiweyo, ngokuthi yena aquqe kwikliniki yakhe.

Nayiphi na intombazana okanye umfazi angazigqibela ngokwakhe ngendlela yokuthintela ukukhulelwa afuna ukuyisebenzisa. Akukho mfuneko yakufumana mvume yeqabane lakhe okanye yabazali bakhe. Uninzi lweekliniki lunenkonzo ejongene nolutsha ukuze abantu abatsha babe nokufumana ingcaciso ngocwangciso-ntsapho, oko kusenziwa kwindawo emeko imenza umntu azive ekhululekile.


IINDLELA ZOKUNQANDA UKUKHULELWA


Amachiza othintelo kukhulelwa asetyenziswa ngabasetyhini: Iipilisi zifumaneka kwzingxotyana ezinamashumi amabini anesibhozo eepilisi ekufuneka zithatyathwe kanye ngosuku ngexesha elifanayo. Kukho iintlobo ezimbini eziphambili zezi pilisi: Iipilisi zothintelo kukhulelwa ezibizwa ngokuba zii-Combined Oral Contraceptive (COC) kunye nezo kuthiwa zii-Progestogen-only Contraceptive (POP). Zifumaneka simahla kwiikliniki nasezibhedlele kwaye zingathengwa nakwiikhemisti ngaphandle kwencwadi kagqirha. Olu hlobo lwendlela yokuthintela ukukhulelwa ayikuthinteli ukosulelwa zizifo ezingumvuka wokwabelana ngesondo ngendlela engakhuselekanga ezifana nentsholongwane kaGawulayo/noGawulayo kwakunye nezinye.

Inaliti ethintela ukukhulelwa esetyenziswa ngabasetyhini: Kukho iintlobo ezimbini:I-Nur-Isterate, enikezelwa rhoqo ngeenyanga ezimbini (iiveki ezisibhozo) kunye ne-DMPA (Depo Provera okanye iPetogen) enikezelwa emva kweenyanga ezintathu (iiveki ezili-12). Olu hlobo lwendlela yokuthintela ukukhulelwa ayikuthinteli ukosulelwa zizifo ezingumvuka wokwabelana ngesondo ngendlela engakhuselekanga.

Isixhobo Esifakwa Ngaphakathi Esibelekweni (iIUD) I-IUD sisixhobo esincinane esifakwa esizalweni sowasetyhini, nesifakwa ngumsebenzi wezempilo oqeqeshelwe loo msebenzi. Isixhobo i-IUD singakuthintela ukumitha kwisithuba seminyaka emihlanu ubuncinane. Olu hlobo lwendlela yokuthintela umitho ayikuthinteli ukosulelwa zizifo ezingumvuka wokwabelana ngesondo. Ukuba owasetyhini okanye iqabane lakhe linamaqabane amaninzi elilalana nawo, i-IUD le mayingabiyo ndlela iphambili ikhethwayo ngaphandle kokuba kusetyenziswa neentsilathi, ukuzikhusela ekosulelekeni zezi zifo zingumvuka wokwabelana ngesondo zifana nentsholongwane kaGwulayo/noGawulayo.

Abasetyhini kuye kufuneke ukuba baye ekliniki emva kweeveki ezintandathu i-IUD ifakiwe, ukuze ihlolwe. Iyacetyiswa neyokuba uhlolo luqhutywe qho ngonyaka. I-IUD ifumaneka kwiikliniki ezithile kuphela, kodwa ingathengwa nakwiikhemisti.

Ukuthintela Ukukhulelwa Ngokukhawulezileyo. Le ndlela yokuthintela ukukhulelwa ingasetyenziswa ngabasetyhini abafuna ukuthintela ukukhulelwa emva kokwabelana ngesondo bengazikhuselanga, emva kokudlwengulwa okanye ke mhlawumbi naxa benesikrokro sokuba indlela yokukhusela ukukhulelwa abayisebenzisileyo ayisebenzanga emva kokwabelana ngesondo ngesondo bengazikhuselanga . Iipilisi zothintelo kukhulelwa olungxamisekileyo zingasetyenziswa kwiiyure ezingama-72 (iintsuku ezintathu) emva kokwabelana ngesondo ngaphandle kokuzikhusela ukuze kuthintelwe ukukhulelwa okungafunekiyo, kodwa zisebenza kakuhle nangakumbi xa zisetyenziswe kwangoko. Ezo pilisi zifumaneka simahla kwiikliniki nasezibhedlele kwaye zingathengwa nakwiikhemisti ngaphandle kwencwadi engumyalelo kagqirha.

I-IUD ingasetyenziswa kwiintsuku nje ezintlanu emva kokwabelana ngesondo ngendlela engakhuselekanga ukuze kuthintelwe ukukhulelwa okungafunekiyo. Ukuba seligqithile ixesha lokusebenzisa ezi ndlela zokuthintela ukukhulelwa, kwaye kukho isikrokro sokuba ukhulelwe, inkqubo yokukhupha isisu ingasetyenziswa njengento yokugqibela enokwenziwa . Inkqubo i-TOP isemthethweni eMzantsi Afrika.

Iintsilathi: Intsilathi ezisetyenziswa ngamadoda nabasetyhini zikuphela kwendlela ekhusela kwizinto ezimbini, ekukhulelweni okungafunekiyo nokosulelwa zizifo ezingumvuka wokwabelana ngesondo, kubandakanya nentsholongwane kaGawulayo noGawulayo buqu. Iintsilathi ezisetyenziswa ngamadoda zifumaneka simahla kwiikliniki nakumaziko oluntu athile. Iintsilathi zikwathengiswa ngexabiso eliphantsi kwiikhemisti nasezivenkileni. Iintsilathi ezisetyenziswa ngabasetyhini zifumaneka simahla kwiikliniki ezithile kwaye ziyathengiswa kwiikhemesti.

Uvalo-nzala: Le yindlela esigxina yokuthintela umitho kwaye ingasetyenziswa ngabasetyhini namadoda ngokunjalo. Nawuphi na umntu ominyaka ili-18 nangaphezulu nonelungelo lokwenza isigqibo unako ukuvalwa inzala ngokwesicelo sakhe. Kufuneka umntu lowo aqale acetyiswe ngaphambi kokuvalwa kwenzala. Le nto yenziwa ngotyando olungathabathi xesha lide nolulula kwaye loo nto ayiyichaphazeli imo yobomi bomntu lowo koko yenza ukuba uphelelwe lixhala lokukhulelwa okanye lokwenza umntu akhulelwe. Kungabhaliselwa ukuvala inzala kwikliniki esekuhlaleni. Lowo ufuna ukuvala inzala uya kunikwa amacebiso kwaye kuya kufuneka agcwalise ifom yokufaka isicelo. Utyando lwenziwa simahla kumaziko athile oluntu nakwizibhedlele kuwo wonke amanqanaba azo (elokuqala, elesibini nelesithathu). Ugqirha oqhuba utyando olo uya kukucela ukuba utyikitye iphetshana apho umnika imvume yokukutyanda.

Utyando oluqhutywa kwabasetyhini kuthiwa yi-tubal ligation. Imibhobho ekuhamba kuyo amaqanda aya esizalweni iyabotshwa okanye ivingcwe. Oko kunqanda ukuba amaqanda angachunyiswa yincindi yobudoda, ngaloo ndlela kuthintelwe ukukhulelwa.

Inkqubo yokutyandwa kwamadoda kuthiwa yi-vasectomy, nkqubo leyo idla ngokwenziwa ngeli xesha indoda ihleli, ngokuthi kusetyenziswe isibulali-ntlungu kufutshane nendawo leyo iza kutyandwa okanye kumzimba wonke. Kuye kwenziwe umngxunyana okanye imingxunyana emibini apha kufutshane nezingxotyana zangaphantsi. Umbobho othwala incindi yobudoda (ivas deferens) wesingxotyana ngasinye uya qhawulwa ze ubotshwe. Olu tyando alukhawulezi ukusebenza kwaye kuye kufuneke ukuba kusetyenziswe enye indlela yokuthintela ukukhulelwa kwiinyanga ezintathu emva kokutyandwa, okanye kumatyeli ali-15 ukuya kwangama-20 indoda ethi yabelane ngesondo ngawo. Kuye kufuneke ukuba kuqhutywe uvavanyo lwembewu yenzala ukuqinisekisa ukuba imbewu yenzala ayikho kwimibhobho.

Uvalo-nzala alukuthinteli ukosulelwa zizifo ezingumvuka wokwabelana ngesondo.

Njengakuzo zonke iindlela zokuthintela umitho, akho amathuba angephi okungaphumeleli.

Inzala yabantu abagula ngengqondo ingavalwa ngokwemimiselo yoMthetho wovalo-nzala, wonyaka ka-1998. Umzali, umgcini, umlondolozi okanye iqabane lingafaka isicelo sokuvalwa kwenzala yomntu ongakwaziyo ukuzenzela izigqibo ngenxa yokukhubazeka kwengqondo. Isicelo eso kufuneka senziwe size sithunyelwe kwisibhedlele esiza kuqhuba loo mcimbi. Kuya kwenziwa idinga lokudibana negqiza leengcali ezintathu zonyango lwabagula ngengqondo, ngenjongo yokuba zivavanye lowo uza kuvalwa inzala nofanele ukuphelekwa ngulowo wenza isicelo. Ngokuxhomekeke kwiimeko ezithile, igqiza lilo eliza kugqiba ekubeni kuqhutyekekwe kusini na ngovalo-nzala olo.


IINKCUKACHA ZOQHAGAMSHELWANO EZINGALUNCEDO:

La maziko abucala alandelayo nawo angaluncedo kulo mba:
* Imanyano yabazali, i-Planned Parenthood Association (PPSA) Western Cape, umnxeba 021 448 7312 email ppgwc@ppgwc.co.za
* Imanyano yovalo-nzala i-Association for Voluntary Sterilisation of SA (AVSSA), umnxeba 021 531 1665 okanye 531 2291
* Marie Stopes, umnxeba 021 422 4660



IMIYALELO:

Le nkonzo ungayifumana kuninzi lweekliniki. Ukuba indlela yokuthintela ukukhulelwa oyifunayo ayikho, cela ukuba uthunyelwe kwiziko lezempilo elinakho ukwenza oko.Ukuba uya qala ukuya kwelo ziko lezempilo, uya kucelwa ukuba ugcwalise iphetshana lesicelo wandulwe ukuvulelwa uxwebhu. Yiza nencwadi ekuthumela kwelo ziko (ukuba kukho imfuneko), nawo nawaphi na amayeza owasebenzisayo kunye nekhadi lakho lasekliniki/lasesibhedlele ukuba wawukhe wabhaliswa kwelo ziko.


IFUMANEKA KWI:

La mabakala amaziko:
* Iiklinikhi


IBONELELWA LISEBE:



ICANDELO LIKARHULUMENTE:

Isebe Lezempilo (uRhulumente Wephondo leNtshona Kapa)


IXABISO:

Akukho ntlawulo ifunekayo kumaziko onyango enqanaba lokuqala naxa uthunyelwa kumaziko amanye amanqanaba angaphezulu. Abantu abatyandwayo bazifumana simahla iiNkonzo zeAmbulensi.






This content also available in English | Hierdie inhoud is ook beskibaar in Afrikaans | Le nkcazelo iyafumaneka nangesi Xhosa

YAYAMENE

* Impilo Yokuzala Yamadoda (IiNkonzo)
* National Contraception Policy Guidelines (Umgaqo-nkqubo) (File type: pdf; size: 1.6 MB) (ifumaneka ngesiNgesi kuphela)
* Ukukhuseleka Kabini (IiNkcukacha Zoluntu) (File type: pdf; size: 92 KB)
* Provincial Policy, Standardised Guidelines and Protocols on the Management of Sterilisation Services (Umgaqo-nkqubo) (File type: pdf; size: 656 KB) (ifumaneka ngesiNgesi kuphela)
* IUD Insertions Offered in the Metropole Region (IiNkcukacha Zoluntu) (File type: pdf; size: 330 KB) (ifumaneka ngesiNgesi kuphela)



Umxholo okweli phepha wagqibela ukuhlaziywa nge- 8 uSeptemba 2004



Ingaba kukho nto ungayiqondiyo kwiintetho zaseburhulumenteni



| IMIBUZO? Sibuze nje wena: questions@capegateway.gov.za



Isigama Esinokusetyenziswa | uMgaqo-nkqubo Wemfihlelo | Ilungelo Lobunini







I-Cape Gateway yinkonzo karhulumente ejoliswe kubemi beNtshona Koloni, ebonelela ngolwazi ngorhulumente wedolophu, owephondo nowesizwe





