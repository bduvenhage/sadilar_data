






UMPHANDLE|UBOMI BAKHO|IMIBA|USHICILELO|IZALATHISO |URHULUMENTE|IITHENDA|IMISEBENZI





English
|
Afrikaans
|
Malunga
|
Qhagamshelana
|
Uncedo
|
Funa nzulu  |



 





Umphandle > Izalathiso > Iinkonzo > UPhuhliso & Nolawulo Lwezakhiwo > Ucwangciso Lophuhliso > Izicelo zoPhuhliso

Izicelo zoPhuhliso




INKCAZELO:


* Ngubani ojongana nezicelo zophuhliso lomhlaba?
* Kufikelelwa njani kwizigqibo ngezicelo?
* Izibheno & nemibuzo


NGUBANI OJONGANA NEZICELO ZOPHUHLISO LOMHLABA?


Oomaspala bethu banoxanduva lokujongana nezicelo zophuhliso, ezifana nezicelo zokuphuma kwimida yezakhiwo okanye izicelo zokwakhiwa ngokutsha kwezithili okanye zokwahlula-hlulwa komhlaba. Oomaspala bagqiba ekubeni kujongwane njani nezi zicelo ngokwemigaqo yomthetho, imigaqo-nkqubo kwanemikhomba-ndlela ephuma kwiSebe leMicimbi yeNdalo Engqongileyo noPhuhliso loCwangciso. Ngamaxesha athile, umzekelo, kwizicelo ezinobunzima kakhulu zokwakhiwa ngokutsha kwezithili, oomspala baya kuthumela ezo zicelo kweli Sebe ukuze zingeniswe kuMphathiswa oyakuthi ke yena athathe isigqibo sokugqibela.

Eli Sebe liphicotha izicelo ezinento yokwenza nezolimo, oku likwenzela iSebe lesizwe nelephondo lezoLimo, iSebe lesizwe laManzi Namahlathi kunye neBhodi yoLondolozo lweNdalo yeNtshona Koloni. Eli Sebe likwajongana nezicelo ezinento yokwenza nezimbiwa, oku likwenzela isebe lesizwe leZimbiwa naMandla, elesizwe nelephondo lezoLimo, elesizwe laManzi Namahlathi kunye neBhodi yoLondolozo lweNdalo yeNtshona Koloni.


KUFIKELELWA NJANI KWIZIGQIBO NGEZICELO?


Phambi kokuba kufikelelwe kwisigqibo ngesicelo sophuhliso ngokwemigaqo yomthetho wesicwangciso sokusetyenziswa komhlaba, isicelo eso kufuneka kuqala sifakwe phantsi kweenkqubo apho uluntu lufaka khona igalelo luveze neembono futhi kumanye amaxesha, imvume yamaqumrhu awahlukeneyo karhulumente iyafuneka. Ukuba isicelo siwa phantsi kwenqanaba elithile lokuguqulwa komhlaba, sidla ngokuthunyelwa kweli Sebe.

Izicelo ziphicothwa ngokwemigaqo yoMthetho iEnvironmental Conservation Act, ka- 1989 ukuqinisekisa ukuba umgaqo-nkqubo ohlanganisiweyo wendalo engqongileyo nemiba yocwangciso iyajongwa. Eli Sebe liqinisekisa ukuba ezi zicelo zihlanganiswa nezinye ezikwafana nazo ezizezi: iingxelo zezimbiwa, izicelo zophuhliso lomhlaba kwanezicwangciso zezithuba nezezicwangciso-maqhinga.

Xa isicelo sophuhliso sele sinikwe ingqwalasela ngokwemigaqo yomthetho wendalo engqongileyo, isigunyaziso, iphepha-mvume okanye isigqibo - nayiphi na kwezi efanele ukukhutshwa - iyakhutshwa.

Isigqibo ngokwemigaqo yomthetho wokusetyenziswa komhlaba sinokuthatyathwa kuphela emva kokuba isicelo eso sikhe saphicothwa ngokwemigaqo yomthetho ojongene nendalo engqongileyo.


IZIBHENO & NEMIBUZO


Xa umaspala sele efikelele kwisigqibo, isibheno kweso sigqibo singafakwa kweli Sebe ukuze sinikezelwe kuMphathiswa.

Ukuba unombuzo ngesicelo sophuhliso osifakileyo, kufuneka uwuthumele kwicandelo ofake isicelo sakho kulo.
Ukufumana iinkcukacha ezithe vetshe, qhagamshelana no-:


IMIYALELO:

Chris Rabie
loMlawuli: kuLawulo lweNdalo Engqongileyo
Private Bag X9086, eKapa, 8000
Inombolo Yomnxeba: 021 483 4796
Inombolo Yefeksi: 021 483 3633

IBONELELWA LISEBE:



ICANDELO LIKARHULUMENTE:

Isebe Lemicimbi Yendalo Nocwangciso Lophuhliso (uRhulumente Wephondo leNtshona Kapa)





This content also available in English | Hierdie inhoud is ook beskibaar in Afrikaans

YAYAMENE

* Iphetshana Elinemibuzo Ngesibheno Eso (IFomu) (File type: pdf)
* Environmental Impact Assessments (IiNkonzo) (ifumaneka ngesiNgesi kuphela)



Umxholo okweli phepha wagqibela ukuhlaziywa nge- 16 uFebruwari 2005



Ingaba kukho nto ungayiqondiyo kwiintetho zaseburhulumenteni



| IMIBUZO? Sibuze nje wena: questions@capegateway.gov.za



Isigama Esinokusetyenziswa | uMgaqo-nkqubo Wemfihlelo | Ilungelo Lobunini







I-Cape Gateway yinkonzo karhulumente ejoliswe kubemi beNtshona Koloni, ebonelela ngolwazi ngorhulumente wedolophu, owephondo nowesizwe





