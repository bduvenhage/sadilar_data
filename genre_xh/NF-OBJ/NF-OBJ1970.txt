






UMPHANDLE|UBOMI BAKHO|IMIBA|USHICILELO|IZALATHISO |URHULUMENTE|IITHENDA|IMISEBENZI





English
|
Afrikaans
|
Malunga
|
Qhagamshelana
|
Uncedo
|
Funa nzulu  |



 





Umphandle > Urhulumente > The Government of South Africa > IiNkonzo > Ezempilo > Isifo Sephepha > Inkqubo Yokuthintela Ukunwenwa Kwesifo Sephepha

Inkqubo Yokuthintela Ukunwenwa Kwesifo Sephepha






UBUME

IINKONZO

AMAPHULO

================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================

IINDABA

IINTETHO

USHICILELO

================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================

IIKOMITI

AMAQUMRHU KAHULUMENTE

================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================

IZIXHOBO

================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================

UQHAGAMSHELWANO






INKCAZELO:

Inkqubo yokuthintela ukunwenwa kwesifo sephepha ijolise ekuchongeni abantu abangama- 80% abanesi sifo, ngeenzame zokusinyanga ngoko nangoko. Le Nkqubo ke ikwazama ukufumana eli chibi lingaka labantu abonokosulela abanye ngesi sifo.


* Yintoni Isifo Sephepha?
* Ukwenza Uvavanyo Lwesifo Sephepha
* Unyango Lwesifo Sephepha
* iDOTS
* Isifo Sephepha Nentsholongwane kaGawulayo
* Iinkcukacha Zoqhagamshelwano Eziluncedo


Isifo sephepha esi sisifo esosulela ngokudluliselwa kwentsholongwane, yaye siyingxaki enzima apha eMzantsi Afrika, ingakumbi apha eNtshona Koloni. Isifo sephepha siyosulela kakhulu kodwa ke siyanyangeka. Isinye kwishumi ngalinye labantu lithi lihlaselwe sesi sifo. Ukuba sithi singanyangwa, isigulana eso singosulela abanye abantu abangamashumi amabini nangaphezulu.



YINTONI ISIFO SEPHEPHA?


Isifo sephepha esi sinwenwa xa abantu abosulelekileyo bekhohlela ngemiphunga yabo amaqamza amancinci anesi sifo bawakhuphele emoyeni, abanye abantu bawasezele angene kubo ngaphakathi. Abantu abanesifo sephepha sezinye iindawo zomzimba abanakho ukusulela abanye. Ukhohlokhohlo olutsho ngamandla iiveki de zibe mbini nangaphezulu ngumqondiso ophambili womntu ohlaselwe sisifo sephepha, ngoko ke ukusuka kwangethuba komntu lowo ahambe aye eklinikhi aye kuxilongwa, kungenza kube lula kakhulu ukusinyanga esi sifo. Iimpawu ezibalaseleyo kakhulu zesi sifo kukukhohlela igazi, ukubila ebusuku, ukwehla kobunzima, kwakunye nokubamba-bamba umphefumlo.


UKWENZA UVAVANYO LWESIFO SEPHEPHA


Umntu uthi afumane ukugonyelwa esi sifo okokuqala apho ke athi acelwe ukuba anikezele intwana yesikhohlela kunye nesinye ngosuku olulandelayo. Ezi zikhohlela zimbini ke zithunyelwa kwigumbi lophando lwezonyango ze iziphumo zifumaneke kwiiyure nje ezingama-48 emva gonyo. Sinye kuphela isikhohlela ekufuneka sibonise ukuba umntu lowo unesi sifo.

Ukuba iziphumo zithi umntu lowo unesi sifo, kuya kuthi kunikezelwe iingcebiso, athuthuzelwe ze aboniswe nokuthi angaphila njani kakuhle naso na umntu lowo, aboniswe nangamathuba amahle okufakwa phantsi kwenkqubo yokuthintela ukunwenwa kwesifo sephepha. Ukuba zombini ezi zikhohlela zibonisa ukuba umntu lowo unesi sifo, kuya kuthi kuqaliswe ngonyango ngoko nangoko. Kusengenziwa ne-X-ray, kodwa ke iimvavanyo zesikhohlela zizo eziqondakalisa nezivumelana noxilongo. Ukuba inqanaba lesi sifo kumntu lowo lixhomis' amehlo, umntu lowo ke uya kuthi adluliselwe kwingcungela yeklinikhi esebenza ngesifo sephepha.


Isifo sephepha esi sinokunyangwa xa ugonyo olo lupheleleyo, nto leyo inokuthabatha ithuba eliziinyanga ezisukela kwisithandathu liye kuma kwisibhozo. Abantu abayiqukumbeliyo inkqubo yabo yonyango bazifumana sele bekwimo embi yokungamelani namachiza, nto leyo ke yenza ukuba kube nzima ukunyanga esi sifo. Abanye baba bantu banyangwa kwiiklinikhi zeengcungela zesifo sephepha ezinjengesibhedlele Sesifuba iBrooklyn. Isifo sephepha esi inakho ukusibulala isigulana sayo xa inganyangwa.

Unyango lwesi sifo lwenziwa ngamanqanaba amabini:

Inqanaba eliluqilima lixa kunikezelwa amachiza amane azipilisi iintsuku de zibe ntlanu ngeveki, iinyanga ezimbini ukuya kwezintathu.

Inqanaba lesibini lelo lokuqhubekeka, apho kuthi kunikezelwe amachiza amabini iintsuku de zibe ntlanu, iinyanga zibe ne okanye zibe ntlanu.
Izigulana eziqalayo ukuya esibhedlele ezinesisifo kufuneka zigonywe kangangeenyanga ezintandathu, ngeli lixa zona izigulana ezazikhe zanaso esi sifo ngaphambili kufuneka zisebenzise nje amayeza aso kangangeenyanga ezisibhozo. Ukuba loo mayeza anefuthe elibi kwizigulana, izigulana ezo kufuneka zibuyele eklinikhi. Kuya kuthi kwakhona kwenziwe uvavanyo lwezikhohlela emva kweenyanga ezimbini umntu esbenzisa amachiza onyango ukukhangela inkqubela yolu nyango, ze nasemva kweenyanga ezintlanu okanye ezisixhenxe ukuqinisekisa ukuba isigulana eso sinyangekile na.

Abantwana abanesifo sephepha banikwa uhlobo olwahlukileyo lwamayeza yaye banyangwa kangangeenyanga ezine kuphela. Ukuzama ukuthintela isifo sephepha, iintsana kufuneka zigonywe ngotofo lweBCG, efumaneka simahla kuzo zonke iiklinikhi zonyango lwenqanaba lokuqala. Isifo sephepha sokudumba kwenwebu yobuchopho kukugula okuqatha kakhulu ebantwaneni yaye kungabulala. Ukuba kuyakrokreleka (iimpawu zihlanganisa ukuqina kwentamo) umntwana kufuneka abalekiselwe eklinikhi ngokukhawuleza.


iDOTS


iSebe Lezempilo sele liyamkele indlela yoMbutho Wehlabathi Yezempilo ekuthiwa yiDOTS (izifundo ezifutshane zokuqatshelisiswa ngqo konyango) indlela yokuqinisekisa ukuba izigulana zincamathela nyani na kunyango. iDOTS le ke yaphunyezwa kuninzi lweeklinikhi eziseNtshona Koloni. Isolotya elibalulekileyo lobu buchule yinkxaso kwakunye nenkuthazo enikezelwa kwezo zigulana ngalo lonke elo xesha leenyanga ezintandathu ukuya kwezisibhozo zonyango, apho abaguli baqondisiswa ngqo ukuba bayawathatha na amayeza abo eklinikhi.


Ngokwakumgangatho wasekuhlaleni, iDOTS le isetyenziswa ngamaqela angekho phantsi kolawulo lukaRhulumente besebenzisa abo basebenzi bazinikezela simahla "njengabaxhasi bonyango". La maqela angekho phantsi kolawulo lukaRhulumente asebenza ngesifo sephepha atsala amalungu amatsha, aqeqeshe ze ongamele uluntu lwasekuhlaleni olusebenza ngokuzinikela ngaphandle kwentlawulo asebenze njengabaxhasi bogonyo lwezigulana zesifo sephepha. Aba baxhasi bathumela izigulana zesifo sephepha eklinikhi xa kuyimfuneko. iCape Peninsula University of Technology inikezela ngoqeqesho kubantu abafuna ukuba ngabaxhasi bonyango lwesifo sephepha. Xa ufuna ulwazi oluthe vetshe ngale nkqubo, tsalela kule nombolo: 021 460 3197.

Imibutho iTB Care Association, iSanta yaseKapa kwakunye neSanta yaseNtshona Koloni yimibutho engekho phantsi kolawulo lukarhulumetne emithathu neyiyeyona inikezela ngonyango lwesifo sephepha kuluntu ekuhlaleni apha kweli phondo. uRhulumente Wephondo ke yena unikezela ngoncedo lwezimali nenkxaso kule mibutho.



ISIFO SEPHEPHA NENTSHOLONGWANE KAGAWULAYO


Ubhubhane wesifo esinguGawulayo ukhokelele kwiimeko ezininzi zabantu abahlaselwa sisifo sephepha. Isiso sephepha esi ke, esisisifo esinguzungul' ichele, siyabikwa kwimeko nganye kwezintathu zokusutywa kukufa kwabantu abaphila nentsholongwane kaGawulayo. Abantu abaphila nentsholongwane kaGawulayo bakowona mngcipheko mkhulu wokosuleleka sisifo sephepha yaye bakwasemngciphekweni wokungabi namandla akusilwa esi sifo.

iSebe Lezempilo likwinkqubo yokuqulunqa isicwangciso-qhinga sokulwa isifo sephepha ndawonye nentsholongwane kaGawulayo. Okwakaloku nje kusekho inkonzo yokuya kuzivavanya komntu nokufumana iingcebiso zokumelana neziphumo zolu vavanyo kubantu abaphila nesifo sephepha ngeenjongo zokunciphisa iimeko zokugula nezokusutywa kukufa ngokukhawuleza kwabantu abahlaselwe sesi sifo. IiCotrimoxazole prophylaxis (ezingamachiza okunyanga isifo sokukrala kwemiphunga) ziyanikezelwa kubantu abahlaselwe sisifo sephepha nentsholongwane kaGawulayo ngaxesha-nye.


IINKCUKACHA ZOQHAGAMSHELWANO EZILUNCEDO

Le mibutho izimeleyo ingezantsi apha nayo ingaluncedo:

* iTB Care Association, inombolo yomnxeba ithi: 021 692 3027

* iSanta yaseKapa, inombolo yomnxeba ithi: 021 696 5128

* iSanta yaseNtshona Koloni, inombolo yomnxeba thi: 021 715 8901 ukufumana ulwazi oluthe vetshe nangamanye amasebe akhoyo apha eNtshona Koloni

* iTADSA (TB alliance Dots Support Association), inombolo yomnxeba ithi: 021 918 1556



IMIYALELO:

Kufuneka uye kwiklinikhi yonyango lwenqanaba lokuqala ekwindawo ohlala kuyo.

IBONELELWA LISEBE:



ICANDELO LIKARHULUMENTE:

Isebe Lezempilo (uRhulumente Wephondo leNtshona Kapa)


IXABISO:

Akukho ntlawulo.






This content also available in English | Hierdie inhoud is ook beskibaar in Afrikaans | Le nkcazelo iyafumaneka nangesi Xhosa

YAYAMENE

* The South African Tuberculosis Control Programme Practical Guidelines (Izikhokelo/Incwadi yezikhokelo/Imiyalelo) (File type: pdf; size: 423 KB) (ifumaneka ngesiNgesi kuphela)
* City of Cape Town / Metropole Region TB Control Programme Progress Report 1997 - 2002 (Iingxelo noPhando) (File type: pdf; size: 187 KB) (ifumaneka ngesiNgesi kuphela)
* Mobilising against Tuberculosis: South African Plan for TB Control - Isebe Lezempilo (ISicwangciso -qhinga/ISicwangciso Soshishino) (File type: pdf; size: 1.6 MB) (ifumaneka ngesiNgesi kuphela)
* The Management of Multi-Drug Resistant Tuberculosis in South Africa (Izikhokelo/Incwadi yezikhokelo/Imiyalelo) (File type: pdf; size: 857 KB) (ifumaneka ngesiNgesi kuphela)
* Tuberculosis and HIV/AIDS - Clinical Guidelines (Izikhokelo/Incwadi yezikhokelo/Imiyalelo) (File type: pdf; size: 1.7 MB) (ifumaneka ngesiNgesi kuphela)



Umxholo okweli phepha wagqibela ukuhlaziywa nge- 10 uJanuwari 2006



Ingaba kukho nto ungayiqondiyo kwiintetho zaseburhulumenteni



| IMIBUZO? Sibuze nje wena: questions@capegateway.gov.za



Isigama Esinokusetyenziswa | uMgaqo-nkqubo Wemfihlelo | Ilungelo Lobunini







I-Cape Gateway yinkonzo karhulumente ejoliswe kubemi beNtshona Koloni, ebonelela ngolwazi ngorhulumente wedolophu, owephondo nowesizwe





