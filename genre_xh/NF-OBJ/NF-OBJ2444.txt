
Isicelo sepemethe yomntu ocela ukukhuselwa ngumbuso
Inkcazelo
Inkqubo emayilandelwe
Umthetho osetyenziswayo
Ixesha elithatyathwayo kunye nomgangatho ofikelelwayo
Iindleko
Iifom ezigcwaliswayo
Iinkcukacha zonxulumano

Inkcazelo

Isicelo sokukhuselwa ngumbuso  sisicelo somenzi-sicelo sokuba avunywe njengembacu.

Umntu ocela ukukhuselwa ngumbuso ngumntu obaleke elizweni lakhe lemvelaphi ngenxa yokoyika ukungcungcuthekiswa , kwaye ocela ukuvunywa njengembacu – kule meko ke eMzantsi Afrika. Umenzi-sicelo uhlala engumntu ocela ukuvunywa njengembacu ngelilixa isicelo sakhe sisaqwalaselwayo.

Umntu ocela ukuvunywa njengembacu unikwa ipemethe yethutyana yokukhuselwa ngumbuso  engavuselelwayo, kwisango lokungena eMzantsi Afrika . Le pemethe isebenziseka iintsuku ezili 14 kwaye igunyazisa umntu onayo ukuba ayokuzixela kwi-Ofisi yoKwamkela iiMbacu, ekuthiwa yi-Refugee Reception Office , ukuze enze isicelo sokukhuselwa ngumbuso.

Imbacu  ngumntu onikwe ubume bokukhuselwa ngokoMthetho weeMbacu .

Entla

Inkqubo emayilandelwe

Umntu ocela ukukhuselwa ngumbuso ufaka isicelo ngokwakhe kwindawo echongiweyo yoKwamkela iiMbacu, apho kwenziwa ezi zinto zilandelayo:

umenzi-sicelo uqale aphononongwe imeko yakhe
umenzi-sicelo unyatheliswa iminwe 
kuziswa itoliki .

Udliwano-ndlebe lokuqala luqhutywa liGosa loKwamkela iiMbacu  kwaye kugcwaliswa ifom ekuthiwa yi BI-1590.
Ipemethe yomntu ocela ukukhuselwa ngumbuso  iyashicilelwa, isayinwe, igximfizwe isitampu kwaye inikwe umntu ocela ukukhuselwa ngumbuso.
Le pemethe, esebenziseka iintsuku ezingama 30, iyakuvumela umntu ocela ukukhuselwa ngumbuso ukuba ahlale eMzantsi Afrika ixeshana elifutshane. Le pemethe ingongezelwa ixesha lokusebenziseka leentsuku ezingama 30, ize iphinde yongezelwe elinye ixesha leenyanga ezintathu.
Phambi kokuphelelwa kwepemethe yokucela ukukhuselwa ngumbuso, umntu ocela ukukhuselwa ngumbuso, kufuneka axelele iGosa loKwamkela iiMbacu ukuze angenele udliwano-ndlebe lwesibini, oluqhutywa liGosa lokuQulungqa uBume beeMbacu elibizwa ngokuba yi-Refugee Status Determination Officer .
IGosa lokuQulungqa uBume beeMbacu liyaqhubeka ngokulamla kule nyewe yesicelo kwaye lithabatha isigqibo malunga nesicelo sokukhuselwa ngumbuso.
Ukubangaba sivunyiwe isicelo sokukhuselwa ngumbuso, , imbacu kufuneka yenze isicelo sekhadi le-ID yeembacu, elinobuxhakaxhaka beenkcukacha, kuyo nayiphina i-Ofisi yoKwamkela iiMbacu kwisithuba seentsuku ezili 15.
Emva kokunikwa eli khadi, imbacu ingenza isicelo soMqulu wokuNdwendwela weSivumelwano seZizwe eZimanyeneyo, ekuthiwa yi-United Nations Convention Travel Document  kuyo nayiphina i-Ofisi yoKwamkela iiMbacu.
Ubume bobumbacu buhlala iminyaka emibini, kodwa imbacu kufuneka ibhale incwadi icele ukuqwalaselwa ngokutsha kobume bobumbacu okanye ukongezelelwa kwexesha lokusebenziseka kobume bobumbacu, kwiinyanga ezintathu phambi kokuba obo bume bobumbacu buphelelwe.

Entla

Umthetho osetyenziswayo



Refugee Act, 1998  
1951 UN Convention relating to the Status of Refugees 
1969 OAU Convention Governing the Specific Aspects of Refugee Problems in Africa 
1967 Protocol relating to the Status of Refugees IMigaqo yeMvumelwano yango 1967, ephathelelene noBume beeMbacu
1993 Basic Agreement between the Government of South Africa and the UNHCR 
Immigration Act, 2002  as amended 

Entla

Ixesha elithatyathwayo kunye nomgangatho ofikelelwayo

Izicelo zingathabatha ixesha elifikelela kwiinyanga ezintandathu.

Entla

Iindleko

Le nkonzo ayihlawulelwa.

Entla

Iifom ezigcwaliswayo

Application for asylum, BI-1590  Amafomu awatholakali kulayini we-internethi. Sicela uxhumane nehhovisi eliseduze lonyango.

Entla

Iinkcukacha zonxulumano


