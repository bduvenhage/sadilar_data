Iinkonzo ezinikwa iintsapho zabemi baseMzantsi Afrika abathi baswelekele phesheya
Iinkonzo zabantu
Iinkonzo zemibutho
Iinkonzo zabantu bamazwe angaphandle
Khetha ulwimi
Iinkonzo zamabanjwa aseMzantsi Afrika abanjwe kuma
Isicelo sesatifiketi esiphuma emapoliseni esichaza
Shicilela eli phepha/Printa eli phepha
Yongeza kwimiba ethandwayo
Beka njengephepha lokuqala
Nxulumana nathi
Imephu yesiza
Ikhasi lokuqala
Iinkonzo zabantu
Ukumka eMzantsi Afrika
IiNkonzo zamazwe angaphandle
Ukusweleka kwabemi baseMzantsi Afrika phesheya
Inkcazelo
Inkqubo emayilandelwe
Ixesha elithatyathwayo kunye nomgangatho ofikelelwayo
Iindleko
Inkcazelo
ISebe lemiCimbi yezangaPhandle, lisebenzisana nabammeli balo abaphesheya, linika uncedo lweendlela zokwenza neengcebiso kwizizalwane zabemmi beloMzantsi Afrika abaswelekela phesheya.
Ziintoni ezikhoyo ezinokunceda izizalwane zabemi baseMzantsi Afrika abaswelekileyo?
Abameli beloMzantsi Afrika baya kunceda izizalwane ukufumana uluhlu lwamaxabiso ukuze bakwazi ukuthatha isigqibo esisekelwe kulwazi.
Ukuba usebenzisa umngcwabi, kubalulekile ukuqaphela ukuba iinkonzo zabo zifanele ukuhlawulelwa.
Esi senzo siyohluka ngokwamazwe ngamazwe, kwaye oku kuya kuba neempembelelo kule nkqubo. UMmeli weloMzantsi Afrika okanye iSebe lemiCimbi yezangaPhandle liya kunika isikhokelo.
Indlela 1: Ukubuyiselwa komzimba eMzantsi Afrika
Xa umzimba ubuyiswa, kukho imigaqo engqongqo yokuwuhambisa njengoko kuyalelwe liSebe lezeMpilo.  Ukulungiswa komzimba neendleko zokuwuhambisa kwenza oku kube yeyona ndlela ixabisa phezulu kakhulu.
Phambi kokuba uthathe  isigqibo, kufuneka isizalwane sifumane uluhlu lwamaxabiso kubangcwabi abakwilizwe langaphandle, ngaphandle kokuba umfi ebeneinshorensi. Ummeli weloMzatsi Afrika anganceda kulo mba.
Indlela 2: Ukutshiswa komzimba nokubuyiselwa kothuthu eMzantsi Afrika
Isizalwane singakhetha ukutshiswa nokubuyiswa kothuthu.
Umngcwabi okwilizwe langaphandle angayinika le nkonzo. UMmeli weloMzantsi Afrika angakhona xa kutshiswa umzimba ukuba isizalwane sifunaingqina lwenkqubo kwaye sona asikwazi ukuba singaya ubuqu.
Uthuthu luphathwa ngokwezithethe zelo zwe langaphandle.
Iizalwane zingakhetha ukungcwabela kwilizwe langaphandle.
Umngcwabi wazisa izizalwane ngendawo apho likhoyo kanye ingcwaba.
Indlela 4: Umngcwabo wehlwempu
Ukuba izizalwane azikwazi ukufumaneka okanye azikwazi ukumelana nezi ndlela zingentla, kungacelwa umngcwabo wehlwempu.
Abasemagunyeni bengingqi bangcwaba umzimba ngaphandle kwentlawulo. UMmeli weloMzantsi Afrika angaya kuloo mngcwabo ukuba izizalwane zinqwenela ubungqina baloo nkqubo sibe sona singenakho ukuya ubuqu.
Abasemagunyeni bengingqi bazisa isizalwane ngendawo apho likhoyo kanye ingcwaba.
Entla
Inkqubo emayilandelwe
Qhagamshelana neinshoernsi yomfi ukuba bebenayo i-inshorensi yohambo. Ukuba akunjalo, khetha enye yezi ndlela zichazwe ngentla apha.
Xa sowuthathe isigqibo malunga nendlela oyikhethayo, sayina ubungqina ubufungelweyo ubuthumele kwiCandelo lomLawuli oyiNtloko: IinNkonzo zabaMmeli-lizwe kwiSebe lemiCimbi yezangaPhandle.
Isiqinisekiso sokufa
Ileta evela kwilungu losapho elicela ukungeniswa ngaphakathi okanye ukuthunyelwa ngaphandle kwelizwe
Inguqulelo eqinisekisiweyo ukuba amaxwebhu awabhalwanga ngolwimi lwesiNgesi
Ileta eqinisekisayo evela kuMzi woZakuzo okanye umngcwabi equka ezi nkcukacha zilandelayo:
Igama lomfi
Umhla wokufa
Unobangela wokufa
Indawo yomngcwabo
Akukho mvume ifunekayo ukungenisa ngaphakathi kwelizwe uthuthu lomzimba otshisiweyo.
Amaxwebhu afunelwa ukugrumba umzimba nokuwuthumela ngaphandle kwelizwe:
Isiqinisekiso sokufa
Isiqinisekiso sokuqhola umzimba
Ileta evela kwilungu losapho elicela ukungeniswa komzimba ngaphakathi kwelizwe
Inguqulelo eqinisekisiweyo kufuneka iqhagamshelwe ukuba amaxwebhu akabhalwanga ngolwimi lwesiNgesi
Ileta evela kumZi woZakuzo okanye umngcwabi eqinisekisayo nequka ezi nkcukacha zilandelayo:
Igama lomfi
Umhla wokufa
Unobangela wokufa
Ilizwe lokufa
Indawo yokungcwaba
Iinkcukacha ezipheleleyo kuquka iikhowudi zemimmandla.
Amaxwebhu afunelwa ukugrumba umzimba nokuwuthumela ngaphandle kwelizwe:
Ileta eqinisekiayo evela kumZi woZakuzo okanye umngcwabi, ekufuneka iquke ezi nkcukacha zilandelayo:
Igama lomfi
Umhla wokufa
Indawo yokungcwaba
Indawo yokungcwaba kwakhona (kuquka neenombolo zengcwaba)
Iinombolo ezipheleleyo zoqhagamshelwano, kuquka iikhowudi ezichanekileyo zefowuni nefekisi
Ileta evela kwilungu losapho elicela ukugrunjwa komzimba
Ukuba amangcwaba akumhlaba womntu wabucala, ileta enika imvume evela kumnini-mhlaba, enika imvume yokungcwaba okanye yokugrumba umzimba iyafuneka. Okanye imvume kufuneka inikwe ngabasemagunyeni abafanelekileyo umz. Umphathi wamangcwaba, UMasipala weNgingqi wePhondo lezeMpilo.
Amangcwaba angaziwayo:
Isicelo esivela kwinkampani okanye kumngcwabi masiquke ezi nkcukacha zilandelayo:
Indawo yengcwaba
Iikopi zesibhengezo samaphepha-ndaba apho kwaziswa ngokufunyanwa kwamangcwaba (isibhengezo kufuneka sipapashwe iiveki ezimbini)
Ukuba amangcwaba akumhlaba womntu wabucala, kufuneka ileta yomnini-mhlaba enika imvume yokungcwaba okanye yokugrumba umzimba okanye imizimba
Iinkcukacha ezipheleleyo eziquka iikhowudi ezichanekileyo zemimmandla
Amaxwebhu afunekayo ukuze kube nakho ukugrunjwa  okanye ukutshiswa umzimba
Incwadi yesazisi okanye yokundwendwela
Isiqinisekiso sokufa
Ileta evela kwilungu losapho elicela imvume yokugrumba nokutshisa umzimba
Ileta esisiqinisekiso evela kumngcwabi mayiquke oku:
Igama lomfi
Umhla wokufa
Unobangela wokufa
Indawo yokungcwaba (kuquka nenombolo yengcwaba)
Iinkcukacha ezipheleleyo eziquka iikhowudi zemimmandla.
Entla
Entla
Ixesha elithatyathwayo kunye nomgangatho ofikelelwayo
ISebe lemiCimbi yezangaPhandle liya kuphendula kuyo yonke imibuzo kwithuba elingangeeyure ezingama-24.
Entla
Iindleko
Entla
Akukho zifomu zifuna ukuzaliswa.
Entla
Usapho lommi waseMzantsi Afrika othe waswelekela phesheya kufuneka luqhagamshelane nommeli weloMzantsi Afrika okufuphi. Okanye kungaqhagqmshelwane neCandelo lomLawuli oyiNtloko: IiNkonzo zabaMmeli-lizwe kwiSebe lemiCimbi yezangaPhandle endaweni yakho.
ICandelo lomLawuli oyiNtloko : IiNkonzo zabaMmeli-lizwe beSebe lemiCimbi yezangaPhandle ePitoli.
ISebe leMicimbi yezaNgaphandle
ISebe lezeMpilo
Nxulumana nathi
Imephu yesiza
IiMeko neMiqathango yokuSetyenziswa
