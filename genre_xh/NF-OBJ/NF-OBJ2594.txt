






UMPHANDLE|UBOMI BAKHO|IMIBA|USHICILELO|IZALATHISO |URHULUMENTE|IITHENDA|IMISEBENZI





English
|
Afrikaans
|
Malunga
|
Qhagamshelana
|
Uncedo
|
Funa nzulu  |



 





Umphandle > Izalathiso > Iinkonzo > Ezothutho > Iziqinisekiso, Amaphepha-mvume & Neziqinisekiso Zoqeqesho > Amaphepha-mvume Okuqhuba Izithuthi

Amaphepha-mvume Okuqhuba Izithuthi




INKCAZELO:

Bonke abaqhubi boMzantsi Afrika kufuneka babe namaphepha-mvume okuqhuba izithuthi akhangeleka njengecredit card. Eli phepha-mvume linikezelwa ngoko nangoko emva kokuba umqhubi ephumelele izifundo zokuqhuba.

Iphepha-mvume lokuqhuba isithuthi elenziwe njengecredit card liphelelwa emva kweminyaka emihlanu lakhutshwa. Usuku lokuphelelwa lubhalwe kulo eli khadi. Phambi kokuba ikhadi eli liphelelwe kufuneka ufake isicelo selinye ikhadi elitsha. Khawufumanise ukuba:

* Ungasifaka njani na isicelo sephepha-mvume lokuqhuba isithuthi
* Ungalihlaziya njani na iphepha-mvume lakho lokuqhuba isithuthi
* Ungalifumana njani na elinye iphepha-mvume lokuqhuba isithuthi xa linokuthi lilahleke okanye libiwe eli ulisebenzisayo



IMIYALELO:

Ukufaka Isicelo Sephepha-mvume Lokuqhuba Isithuthi

Xa usenza isicelo sephepha-mvume lokuqhuba elitsha kufuneka kunyatheliswe iminwe yakho. Ngabantu abakwiminyaka engaphezulu kwe-18 kuphela abangafaka izicelo zamaphepha-mvume okuqhuba. Ungafaka isicelo sephepha-mvume lokuqhuba lokuqhuba isithuthuthu (esibukhulu bushiyanayo ukuya kuma nge-125 CC) xa uneminyaka engaphezulu kwe-16.

Kufuneka uze nezi zinto:
* uzalise iphetshana lesicelo elingu- DL1
* uphathe iSazisi sakho
* uphathe zonke iimpepha ezikuvumela ukuba uqhube isithuthi eso
* uze kunye nemifanekiso emine yakho efanayo
* uhlawule imali engummiselo ekhutshwayo.

Isicelo sakho kufuneka sichaze isithuthi ofuna ukusiqhuba (yinqwelo-mafutha, isithuthuthu, ikari, iminibhasi njalo-njalo.).

Wakuba usenzile isicelo sephepha-mvume lokuqhuba kufuneka namehlo akho abe kwimeko ekuvumelayo ukuba uqhube xa ebehlolwa, uya kunikwa usuku oya kuvavanywa ngalo.

Olu vavanyo lusebenza ngokwenkqubo iK53 kanti yena umhloli uya kukuqinisekisa ukuba:
* unephepha-mvum elokuqhuba elisemthethweni
* uyazazi kwaye uyaziqonda iimpawu zendlela zezithuthi
* unalo nolwazi ngemithetho yendlela kwaneempawu ezingafaniyo ekufuneka umqhubi wesithuthi eziqwalasele xa eqhuba kwindlela kawonkewonke
* uyakwazi ukusiqhuba esi sithuthi sikhankanywe kwisicelo eso.


Izixhobo zokufunda zikhona ukukunceda ulungiselele ukuhlolelwa ukuqhuba kanti uninzi lwabantu luye lufunde kumntu ofundisa ukuqhuba.

Wakuba uphumelele uvavanyo lokuqhuba, uya kufumana iphepha-mvume lokuqhuba lekhadi.

Xa iphepha-mvume lakho lokuqhuba isithuthi sele lilungile, uya kwaziswa ngeposi. Xa usiya kulithatha eli phepha-mvume, kufuneka uphathe isazisi. Ikhadi elingaphuthunywanga kwisithuba seentsuku ezingama-120 liya kutshatyalaliswa.

Ukuba liza kulandwa ngomnye umntu ongengomnini walo, kufuneka ke umntu lowo abe noku:
* ikopi ezityikitywe zagximfizwa yezazisi zabo bobabini
* Ikopi yesazisi yomqhubi
* Isizathu esifungelweyoi esichaza ukuba kutheni umqhubi lowo engakwazanga kuzizela ngokwakhe, achaze igama nenombolo yesazisi somntu oye kumlandela.


Ungenza isicelo sokufumana iphepha-mvume lokuqhuba elilikhadi kulo naliphi na iziko eli elijongene nokuhlola abaqhubi abasafuna amaphepha-mvume okuqhuba.

Kukho intlawulo elikhulu leerandi


================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================


Ukuhlaziya Iphepha-mvume lakho Lokuqhuba Iinqwelo-mafutha elenziwe njengeCredit Card

Iphepha-mvume lakho lokuqhuba iinqwelo-mafutha lisebenza ngokusemthethweni isithuba seminyaka emihlanu kuphela futhi idinga ukuhlazinywa ukuphela kweli xesha. Usuku lokuphelelwa liyabonakala apha kweli phepha-mvume. Uya kuthunyelwa nesikhumbuzo sokulihlaziya ngeposi

Ungalihlaziya iphepha-mvume lakho lokuqhuba phambi nje kokuba liphelelwe. Iphepha-mvume lokuqhuba elitsha liya kusebenza ngokusemthethweni isithuba seminyaka emihlanu ukusuka ngosuku lokuhlaziywa kwalo.

Ukuhlaziya iphepha-mvume lakho lokuqhuba, kufuneka ugcwalise iphetshana lesicelo soko kwiZiko Lokuvavanyela Amaphepha-mvume Okuqhuba elikufutshane nawe. Uya kudinga:
* iphepha-mvume lokuqhuba osalisebenzisayo
* incwadana yakho yesazisi
* imifanekiso enobuso bakho emibini, emnyama namhlophe yencwadana yesazisi


Phambi kokuba iphepha-mvume lakho lokuqhuba libe nokuhlaziywa, kuya kufuneka kuthatyathwe imizila yeminwe yakho futhi kuya kufuneka uye kuvavanyo lwamehlo. Ukuba amehlo akho aya engaboni kakuhle emva kokuba wanikwa iphepha-mvume lokufumana iphepha-mvume lokuqhuba, kusenokongezwa izithintelo kwiphepha-mvume elo litsha. Umzekelo, kungafuneka unxibe iindondo xa uqhuba. Ukuba uthe akwaluphumelela ngokupheleleyo uvavanyo lwamehlo, iphepha-mvume lakho lokuqhuba alisayi kuhlaziywa.

Akuyi kufuneka uphinde uye kuvavanyelwa ukuqhuba kwakhona.

Abemi boMzantsi Afrika abaphesheya kweelwandle ngexesha lokuphelelwa kwamaphepha-mvume abo okuqhuba banokuwahlaziya loo maphepha-mvume kuphela xa bebuyele kweli lizwe. Kusenjalo, xa sele kukhutshwe izohlwayo, abantu abangakhange bakwazi ukuwahlaziya amaphepha-mvume abo okuqhuba iinqwelo-mafutha baya kuba nakho ukufaka izicelo zokungohlwaywa.

Kukho intlawulo elikhulu leerandi yokuhlaziywa kwephepha-mvume lokuqhuba iinqwelo-mafutha.


================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================


AMaphepha-mvume Okuqhuba Afunyanwa Emva Kokulahleka Kwangaphambili

Ukuba ngaba iphepha-mvume lakho lokuqhuba lilahlekile, okanye libiwe nokuba lithe latshabalala, kufuneka wenze isicelo sokufumana elinye.

Uya kunikwa iphepha-mvume lokuqhuba lexeshana eliya kusebenza iinyanga ezintandathu okanye de ube ufumene eliny, nokuba yiyiphi eqale yenzeka.

Ukwenza isicelo sokufumanaiphepha-mvume lokuqhuba elitsha, kufuneka ugcwalise iphetshana lesicelo elingu-TDL kulo naliphi na iziko lokuhlola ukuqhuba.

Kufuneka uzise:

* isazisi sakho
* imifanekiso yakho emine.

Ngama- R40 ilayisenisi yexeshana
li-R100 ukufumana ikhadi eliyilayisenisi


IFUMANEKA KWI:

La mabakala amaziko:
* Amaziko Okuvavanyela Amaphepha-mvume Okuqhuba Iinqwelo-mafutha


IBONELELWA LISEBE:



ICANDELO LIKARHULUMENTE:

ULwenziwo lweeNdlela (Ezothutho Nemisebenzi Yoluntu, uRhulumente Wephondo leNtshona Kapa)


IXABISO:

li-R120 xa ukubhukisha usuku lokuvavanywa
li-R100 ukufumana ilayisenisi wakuba uphumelele
Ngama- R40 ilayisenisi yexeshana.




This content also available in English | Hierdie inhoud is ook beskibaar in Afrikaans

YAYAMENE

* Form DL1: Application for Driving Licence (IFomu) (File type: pdf; size: 77 KB) (ifumaneka ngesiNgesi kuphela)
* ISicelo Sokubhala Iimviwo Zephepha-mvume Lokufunda Ukuqhuba (IiNkonzo)



Umxholo okweli phepha wagqibela ukuhlaziywa nge- 19 uJanuwari 2005



Ingaba kukho nto ungayiqondiyo kwiintetho zaseburhulumenteni



| IMIBUZO? Sibuze nje wena: questions@capegateway.gov.za



Isigama Esinokusetyenziswa | uMgaqo-nkqubo Wemfihlelo | Ilungelo Lobunini







I-Cape Gateway yinkonzo karhulumente ejoliswe kubemi beNtshona Koloni, ebonelela ngolwazi ngorhulumente wedolophu, owephondo nowesizwe





