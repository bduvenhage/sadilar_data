






UMPHANDLE|UBOMI BAKHO|IMIBA|USHICILELO|IZALATHISO |URHULUMENTE|IITHENDA|IMISEBENZI





English
|
Afrikaans
|
Malunga
|
Qhagamshelana
|
Uncedo
|
Funa nzulu  |



 





Umphandle > Izalathiso > Iinkonzo > Ubomi & Nosapho > Usapho & Nobuzali > Ukunyanzelisa Ukuthotyelwa Komyalelo Wenkxaso-mali Yesondlo Somntwana

Ukunyanzelisa Ukuthotyelwa Komyalelo Wenkxaso-mali Yesondlo Somntwana




INKCAZELO:

Ukuba inkundla iyalele umzali ukuba ahlawule inkxaso-mali yesondlo somntwana, kululwaphulo-mthetho ukungahlawuli.


IMIYALELO:

Ukuba uyise womntwana akayihlawuli inkxaso-mali yesondlo somntwana naxa inkundla sele imyalele ukuba ayihlawule, kufuneka:


1. Uye kwi-ofisi yenkxaso-mali yesondlo sabantwana ukhalaze. Kubalulekile ukuba wenze isikhalazo esisesikweni ngalo lonke ixesha uyise womntwana engahlawuli.


2. I-ofisi yenkxaso-mali yesondlo sabantwana iyazigcina iinkcukacha zazo zonke iintlawulo azenzayo uyise womntwana. Ezi nkcukacha ziya kubonisa xa engahlawuli nokuba usemva ngamalini na.


3. Ukuba uyise womntwana uyaphangela ze angaphumeleli ukwenza intlawulo yesondlo somntwana, unina womntwana kufuneka acele inkundla yenze umyalelo wokufumana le ntlawulo isuka ngqo kumqeshi kayise womntwana.


4. Ukuba uyise womntwana nangoku akahlawuli, akawuthobeli umyalelo wenkundla. Oku kululwaphulo-mthetho. Inkundla iya kuthumela uyise isaziso esimcela ukuba eze enkundleni ngosuku oluthile. Kuya kufuneka ke achaze ukuba kutheni engakwazanga kuhlawula. Ukuba akanasizathu sibambekayo, inkundla ke ngokwesiqhelo iya kumxelela ukuba makahlawule yonke imali asemva ngayo, okanye uya kuthunyelwa ejele.


5. Kukho abantu ababizwa ngokuba ngabaphandi benkxaso-mali yesondlo sabantwana abaya kunceda igosa lenkxaso-mali yesondlo sabantwana ukuba lifumane uyise womntwana ukuba uthe waduka.


Ukufumana iinkcukacha ezithe vetshe qhagamshelana negosa lenkxaso-mali yesondlo sabantwana kwiNkundla kaMantyi ekufutshane nawe.

IBONELELWA LISEBE:



ICANDELO LIKARHULUMENTE:

Isebe Lezobulungisa Nophuhliso loMgaqo-siseko (The Government of South Africa)





This content also available in English | Hierdie inhoud is ook beskibaar in Afrikaans

YAYAMENE

* Ukufumana Umyalelo Wenkxaso-mali Yesondlo Somntwana (IiNkonzo)
* Maintenance Act, 99 of 1998 (UMthetho) (ifumaneka ngesiNgesi kuphela)



Umxholo okweli phepha wagqibela ukuhlaziywa nge- 21 uMeyi 2004



Ingaba kukho nto ungayiqondiyo kwiintetho zaseburhulumenteni



| IMIBUZO? Sibuze nje wena: questions@capegateway.gov.za



Isigama Esinokusetyenziswa | uMgaqo-nkqubo Wemfihlelo | Ilungelo Lobunini







I-Cape Gateway yinkonzo karhulumente ejoliswe kubemi beNtshona Koloni, ebonelela ngolwazi ngorhulumente wedolophu, owephondo nowesizwe





